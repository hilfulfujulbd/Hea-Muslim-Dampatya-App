➖ অনূভুতি

■ রক্তের সম্পর্ক গুলো সময়ের পরিবর্তনে এক সাথে না থাকলেও সম্পর্ক হয় চির স্থায়ী। এই সম্পর্ক গুলো কখনো বিচ্ছিন্ন হবেনা কিন্তু দুনিয়ার স্বার্থে যদি বিচ্ছিন্ন হয় তবে তা হবে পাপ। কেননা আল্লাহ্ বলেন, আত্নীয়তার সম্পর্ক বিচ্ছিন্নকারী জাহান্নামী। তবে চাইলে আবার সম্পর্ক রাখা যায়। কিন্তু স্বামী স্ত্রীর সম্পর্ক মধুরতা, ভালোবাসাময়, একসঙ্গে থাকা তার সত্বেও এই সম্পর্কের বিচ্ছেদ আছে। একবার বিচ্ছেদ হলেই সহজে আর এক হওয়া যাবেনা। তাই তারা ভয়ে থাকে বিচ্ছেদের। ফলে নিজেদের খেয়াল খুশি মতো তারা চেষ্টা করে দাম্পত্য টিকাতে। অথচ এই সম্পর্ক জোড়া লেগেছে যে রবের রহমতে, এতটুকু টিকে আছে যে রবের রহমতে, সে রবের রহমত দাম্পত্য থেকে ওঠে  গেলেই তো বিচ্ছেদ হবে। কিন্তু আফসোস তারা সেই রবের রহমত তালাশ করেনা দাম্পত্য সাজাতে এবং টিকাতে আর জান্নাত অব্দি যেতে।


স্বামী স্ত্রীর ভালোবাসা ত্রিভুজের মতো এক কোণে আল্লাহ(সুবহানাহু ওয়া তা'আলার) রহমত বাকি দুই কোণে "স্বামী-স্ত্রী"। তাই "স্বামী-স্ত্রীর" ভালোবাসা ততক্ষণ মজবোদ থাকে যতক্ষণ আল্লাহ(সুবহানাহু ওয়া তা'আলার) রহমত থাকে। যখনি আল্লাহ(সুবহানাহু ওয়া তা'আলার) নাফরমানী এবং অবাধ‍্য শুরু হয় তখন থেকেই এই বন্ধনের মহব্বাত, সুখ, শান্তি ওঠিয়ে নেওয়া শুরু হয়।



» বর্তমানে বিবাহ বিচ্ছেদের কারণ:
• ফ‍্যানটাসীতে বিয়ে করা।
• নিজেদের দ্বীনহীনতা।
• পরিবারের দ্বীনহীনতা।
• তৃতীয় পক্ষের কথা শুনা।
• গরম, মেজাজ, তিক।




◾স্বামী হচ্ছে এমন একজন মানুষ, যার সাথে রক্তের সম্পর্ক না থাকলেও, তার প্রাধান্য ইসলামে জন্মদাতা বাবারও আগে।একমাত্র তিনিই এমন একজন মানুষ, যার কাছে সবকিছুই শেয়ার করা যায়।যার কাছে কোনো গোপনীয়তার প্রয়োজন নেই।
সর্বপ্রথম "স্বামী-স্ত্রীর" সম্পর্ক এসেছে তারপর
বাকিসব।স্বামী যতটা আপন,আবার "স্বামী-স্ত্রীর" সম্পর্ক ততটাই ঠুনকো।রাগে হোক কিংবা হাসিঠাট্টায়,তিন তালাকেই সম্পর্কের শেষ মুহূর্তেই হালাল থেকে হারামে পরিণত হয়ে যায়।
অথচ রক্তের সম্পর্কে যত যাই হোক কখনো সম্পর্ক হারাম হয়না।সম্পর্কের আগে‘এক্স' শব্দ টা যোগ হয়না।বাবা খারাপ হোক কিংবা মা,তারা সারাজীবন বাবা-মা-ই থাকে।পর হয়ে যায় না।পর হয় শুধু "স্বামী-স্ত্রীর" সম্পর্ক।




এই মহৎ সম্পর্কের যত্ন নিতে হয় সবচেয়ে বেশি।একটু ভুলে রাগের মাথায় যেন সম্পর্ক শেষ ‘না’ হয়ে যায়। সম্পর্কের যত্ন নিন।যাকে ছাড়া ভালো থাকতে পারবেন না, তাকে রাগের মাথায় পর করে দিতে নেই। রাগ চলে গেলেও স্ত্রী একবার হারাম হয়ে গেলে সহজেই তাকে হালাল করা সম্ভব নয়।এই একটা সম্পর্কেই, যদি সম্পর্ক টা টিকে যায় তবে মৃত্যুর আগ পর্যন্ত দুজন দুজনকে ছেড়ে যায় না। পাশে থেকে যায় সারাজীবন।সন্তান যতই আদরের হোক তারা ঠিকই একসময় নিজেদের সংসারে ব্যস্ত হয়ে যায়,সব সন্তান বাবা-মায়ের পাশে তাদের বৃদ্ধ বয়সে থাকতে পারে না। থেকে যায় "স্বামী-স্ত্রী" ওই দুইজন মানুষই,একে অপরের পাশাপাশি। একটা বিষয় খেয়াল করুন।যাকে বেশি ভালোবাসবেন তার অল্প আঘাতে কষ্টও পাবেন বেশি।তেমনই "স্বামী-স্ত্রীর" সম্পর্ক টা যতটা আপন,ততটাই ঠুনকো!পার্থক্য টা হচ্ছে, দুজনার মধ্যকার বোঝাপড়ার,আর ধৈর্য,সহ্যের।এগুলো যাদের বেশি তাদের সম্পর্ক ততটাই মজবুত।কম হলেই ভেঙে যায়,আফসোস।



আসলে সম্পর্ক পুরানো হয়ে গেলে হাতে সময়
থাকে না, মাথা ব্যাথা বাড়ে, ঘুম বাড়ে, কাজিন বাড়ে, বন্ধু বান্ধৰ বাড়ে, নতুন সন্দেহ বাড়ে, কথা বলার ধরন বদলে যায়! ফলে সম্পর্কের বিচ্ছেদও ঘটে।



◾বিয়ের আগে ব্রেকাপের কথা বলতে বলতে বিয়ের পর তালাক ও সহজ লাগে ।শয়তান খুশি হয় "স্বামী-স্ত্রীর" বিচ্ছেদ ঘটলে!শয়তান অসন্তুষ্টি হয় বিএফ জিএফের বিচ্ছেদ ঘটলে!তালাক ইসলামের র্সবনিম্ন নিকৃষ্ট পাপ কাজ।আল্লাহ(সুবহানাহু ওয়া তা'আলা) "স্বামী-স্ত্রীর" দাম্পত্য চিরস্থায়ী পছন্দ করেন ।
▪ হযরত আলী (রাদি আল্লাহু আনহু) বলেন," বিয়ে করো কিন্তু তালাক দিও না,কেননা তালাকে আল্লাহর আরশ কেঁপে উঠে!"



তাইতো যায়েদ ইবনে হারিসা(রাদি আল্লাহু আনহু) এবং যয়নব বিনতে জাহাশ (রাদি আল্লাহু আনহা) এর দাম্পত্য প্রথম থেকেই সুখী নয় ।তাই যায়েদ নবীজীর কাছে বারবার যয়নবের বিরোদ্ধে অভিযোগ নিয়ে যেতেন ।নবীজী যয়নবকে সাথে রাখার পরামর্শ দিয়ে বারবার ফিরিয়ে দিতেন আর বলতেন,তবু তুমি যয়নবকে তালাক দিওনা আল্লাহকে ভয় করে হলেও এবং আল্লাহর উপর ভরসা করু ।
সর্ম্পকে অনেক কিছু হয়,মন মানষিক না মিললে,জামেলা সৃষ্টি হলেই বিচ্ছেদের কথা চিন্তা করা এবং মুখে আনাও উচিত নয় বরং ২জন ১সাথে বসে সমস্যাটা মিটমাট করে নেওয়া উচিত ।মুমিনদের মা সাওদা(রাদি আল্লাহু আনহা) এর মনে যখন সন্দেহ জাগলো নবীজী তাকে তালাক দিতে পারেন অথবা তার উপর অসন্তুষ্টি তখন তিনি নবীজীর সাথে বসে বিষয়টা ফয়সালা করে নিয়ে ছিলেন ।যদিও আমরা জানি নবীজী বিবিদের কখনো তালাক দিবেন না এবং তারা নবীজীর সাথেই জান্নাতে থাকবেন । আসলে ঘটনা গুলো আমাদের জন্য শিক্ষা ।




◾কোনো সম্পর্কেই একটানা সুখের হাওয়া বয় না। কখনো কখনো সামান্য পরিমাণে হলেও মান অভিমান হতে পারে। অনেক সময় সঠিক গাইডেন্সের অভাবে সেই সামান্য মান অভিমানের পরিসর বেড়ে যেতে পারে বিন্দু থেকে সিন্ধু হওয়ার মতো। সকল সম্পর্কের ভেতর "স্বামী-স্ত্রী'র" সম্পর্ক হলো সবচেয়ে সুদূর প্রসারী সম্পর্ক। এটি এমন একটি সম্পর্ক যা গড়াবে জান্নাত পর্যন্ত,ইনশা~আল্লহ।



▪ আল্লহ(সুবহানওয়া তাআলা) কুরআনে পাকে ইরশাদ করেন, “আর আমি বানিয়েছি তোমাদের জোড়ায় জোড়ায় (পুরুষ ও নারী)।” [সূরা-নাবা: ৮]
পবিত্র এই সম্পর্ক-ই একমাত্র আমাদের দ্বীন পূর্ণকারী সম্পর্ক আলহামদুলিল্লাহ। একজন দ্বীনের বুঝওয়ালা সঙ্গী আপনার দুনিয়ার জীবনকে করতে পারে অতি সহজ ও শান্তির আলহামদুলিল্লাহ। স্বামীর জন্য স্ত্রী এবং স্ত্রী'র জন্য স্বামীর সঙ্গ হলো দুনিয়ার জীবনে সবচেয়ে শান্তির জায়গা।
▪ আল্লাহ(সুবহানাহু ওয়া তা'আলা) বলেন, “তাঁর আর এক নিদর্শন এই যে, তিনি তোমাদের জন্যে তোমাদের মধ্য থেকে তোমাদের সঙ্গিনীদের সৃষ্টি করেছেন, যেন তোমরা তাদের কাছে শান্তিতে থাক এবং তিনি তোমাদের মধ্যে পারস্পরিক সম্প্রীতি ও দয়া সৃষ্টি করেছেন। নিশ্চয় এতে চিন্তাশীল লোকদের জন্যে নিদর্শনাবলী রয়েছে।”
 [সূরা-রূম : ২১]



● সম্পর্কে তৃতীয় ব‍্যক্তি-


■ যে কোনো সম্পর্ক হোক বা কোনো কাজ, সেখানে ছবির মতো সাবধানতা অবলম্বন করা উচিত। বিশেষ ক্ষতিসাধন ৩য় ব্যাক্তিরাই দায়িত্ব নিয়ে করে থাকে।এরা "আসে সুচ হয়ে, বের হয় ফাল হয়ে"।এটা প্রবাদ বাক্য হলেও ১০০% সত্য।
আজকের সমাজে বিবাহ বিচ্ছেদের ৩০% ঘটছে এই ৩য় পক্ষের কারণে।হয় স্বামি কারো যুক্তিতে স্ত্রীর সাথে জুলুম করছে,না হয় স্ত্রী কারো কথা শুনে স্বামির সাথে জুলুম করছে।প্রত্যেকটি সম্পর্কতেই এমন ৩য় পক্ষের উপস্থিতি দেখা যায়।


মানুষ রূপী শয়তান ৩য় পক্ষের উপস্থিতি ঘটে এমন সময় যে তৎক্ষণাৎ তাদেরকেই ঠিক মনে হয়।হটাৎ করে কারো উপর রাগ হলে অন্য কেউ যদি সেই ব্যাক্তিটির নামে বিভিন্ন অকথা বলতে থাকে তখন রাগান্বিত ব্যাক্তিটির তা শুনতে ভালো লাগে আর সেই অন্য ব্যাক্তিটাকে মনে হয় শুভাকাঙক্ষী।অথচ বিশেষ বিবেচনায় চিন্তা করলে কখনোই শুভাকাঙক্ষী মনে হবে না। অতন্ত‍্য সম্পর্কের ক্ষেত্রে স্ট্রং হওয়া প্রয়োজন।আমার ব্যাক্তিগত রিসার্চে মনে হয়েছে একমাত্র গায়রত সম্পন্ন মানুষেরাই এমন কিছু থেকে বেচে যায়। পরামর্শ আমাদের জীবনে সব ক্ষেত্রেই প্রয়োজন তবে সে পরামর্শ এমন কারো সাথে করা অনুচিত যার শিক্ষা সাংস্কৃতি অপুর্ণ।
আক্ষরিক এবং বাস্তবিক জ্ঞান উপযুক্ত মানুষই
পরামর্শ দেয়ার যৌক্তিকতা রাখে।



▪ "বিভিন্ন ফিতনার অন্যতম কারণ হলো বিবাহবিচ্ছেদ। এতে অভিশপ্ত শয়তান খুশি হয়। যে সকল লোকেরা অন্যায়ভাবে কোনো দম্পতিকে পৃথক করার চেষ্টা করে, সেও ইবলিস শয়তানের ন্যায় অপরাধী।"
[মিরআতুল-মানাজিহ, খন্ড:১, পৃষ্ঠা:৮৫, সংক্ষেপিত]




● হালালের প্রতি অনীহা-



■ অনেকেই দেখি বিয়ের আগে বিয়ে করার জন্য কত উদ্ধিগ্ন ছিলো কিন্তু বিয়ে হয়ে গেলে নিজেকে বিবাহিত বলতে চাইনা ! বিয়ের ১টাই উদ্দেশ্য পাপ থেকে বাঁচার এবং রবের সামনে পবিত্র অবস্থায় হাজীর হবার । কিন্তু বিয়ে করার পরও অনেকে নন মাহারামদের সাথে চ্যাট করতে,কথা বলতে,সময় দিতে,আড্ডা দিতে তাদের খুব ভালো লাগে । অথচ এতদিন জীবন সাথীকে নিয়ে কত আশা,স্বপ্ন বুনে ছিলো ।এখন তাকে সময় দিতে বিরুক্ত লাগে । নন মাহারামদের মাঝে মন খুঁজে বেড়ান তবু আপনার হালাল মানুষটিকে মনের মতো করে তোলতে চাননা ।



অথচ নন মাহারামদের মধ্যে মন খুঁজে বেড়ালে আপনার উপর রবের পক্ষ থেকে লানত আসতে থাকবে কিন্তু হালাল মানুষটির মধ্যে মন খুঁজলে ,নিজেও তার মনের মতো হওয়ার চেষ্টা করলে এবং তাকেও নিজের মনের মতো করার চেষ্টা করলে আল্লাহর পক্ষ থেকে রহমত ও পাবেন এবং নেকিতে আপনার আমল নামা ভরে যেতে থাকবে । যাদের বিয়ের পরও জীবন সাথী থাকা সত্বেও অন্যের দিকে মন যায়,চোখ যায়,মাথা যায় তাদের লুইচ্চা ছাড়া কিছুই বলা যায়না ।  আবার



দেখা যায়, বিয়ের পরও অনেকেই বিয়ের আগের বিএফ জিএফের সাথে যোগাযোগ রাখে,কথা বলে, আবার অনেকের সাথে টাইম পাস করে। হালাল মানুষটিকে পেয়েও আগের বিএফ জিএফের সাথে আবেগ দেখানো কি যৌক্তিক? কারণ সে আপনার জন্য হালাল ছিলো না এবং হালাল নয়। তাকে আবেগ না দেখিয়ে ঘৃণা করা উচিত। কারণ সেসব হারাম মানুষ গুলো মানুষ রূপে শয়তান এসেছিলো ।আপনাক পাপ কাজে লিপ্ত করার জন্য কি অদ্ভুত লাগে তাদের ব‍্যাপারটা। কি নিকৃষ্ট তাদের মন মানষিকতা। অথচ তাদের বিবেকে থাকা উচিৎ,যে ব‍্যক্তিটি তার জীবনে হালাল ভাবে এসেছে তাকে ছাড়া তার সম‍্যতি ছাড়া অন‍্য কেউকে সামান্য সময় দেওয়াও সে হালাল মানুষটিকে ঠকানো।



২০১১ সালে ৯৯ বছর বয়েসি এক ইতালিয়ান, তার ৯৬ বছর বয়েসি স্ত্রীকে তালাক দিয়ে, ৭৭ বছর বয়েসী দাম্পত্যজীবনের ইতি টেনেছে।
অপরাধ? বিবি ১৯৪০ সালে এক রুটি বিক্রেতাকে গোপনে চিঠি লিখেছিল। সেটাই এতদিন পর বুড়োর হাতে পড়েছে।
শিক্ষা: বিশ্বাসঘাতকতা লুকিয়ে রাখা যায় না!
শিক্ষা কি এটা, নাকি অন্য কিছু?
{শায়েখ আতিক উল্লাহ}



বিয়ের আগে না হয় কথা বলেছেন, টাইমপাস করেছেন কিন্তু বিয়ের পর রবের পক্ষ থেকে বাছাইকৃত  নিজের  সেই হালাল মানুষটিকে পেয়েও যদি আপনার সে অভ‍্যস থাকে বুঝে নিবেন আপনি বিবেকহীন। হালাল মানুষটিকে ভালো না লাগলেও তাকে না ঠকিয়ে তাকেই সময় দেওয়া উচিত,মেনে নেওয়া উচিত, ভালো রাখা উচিত ।কারণ আপনার মাথায় থাকা উচিত, কতজনের প্রতি আপনি ইমোশনাল হলেন, কতজনকে চেয়েছেন,কতজনকে ভালো লেগেছে কেউকে কি পেয়েছেন  হালাল ভাবে কেউকেই পান নি।  অবশেষে আপনি শুধু তাকেই পেয়েছেন যাকে আপনার রব আপনার জন্য বাছাই করে রেখেছেন। যার জন্য আপনাকে এবং আপনার জন্য যাকে সৃষ্টি করা হয়েছে।  তাই অন্যদের সাথে লুইচ্চামি না করে,সময় না দিয়ে নিজের হালাল মানুষটির সাথে লুইচ্চামি করুন  ভালোবাসুন তাকে মন ভরে।



শয়তান খুশি হয় বিয়ের  সম্পর্কের বিচ্ছেদ  ঘটাতে পারলে আবার অসন্তুষ্টি হয়
হারাম সম্পর্ক বিচ্ছেদ ঘটলে। তাই আমাদের উচিত বিয়ের বন্ধন স্থায়ীত্ব করা। আল্লাহ্ এবং নবী(সাল্লাল্লাহু আলাইহি ওয়াসাল্লাম) এর সন্তুষ্টির জন্য। দুঃখের পর সুখ আছে। যা আল্লাহ(সুবহানাহু ওয়া তা'আলা) কুরআনেও বলেছেন, দুঃখের পর স্বস্তি রয়েছে। তাই কষ্ট হলেও পরিস্হিতিটা মানিয়ে নিতে পারলে এবং সমস্যাটা সমাধান হয়ে গেলে সুখ আপনা-আপনি চলে আসবে দুজনের মাঝে। তাই এক অপরকে খেয়াল রাখুন, লক্ষ্য রাধুন সচেতন হোন। কোন কারণে আপনার উপর তার রাগ অভিমান জমেছে। কোন কারণে সে আপনাকে সহ্য করতে পারছে না। কোন কারণে আপনি তার কাছে বিরুক্ত হয়ে যাচ্ছেন। এক অপরকে বুঝার এবং জানার চেষ্টা করুন। জীবন সাথীকে নিয়ে সুখী নয়, শান্তি পাচ্ছেন না।বিয়ের পর তাকে আর ভালো লাগছে না।



তাই বলে আবার বিয়ে করার সিদ্ধান্ত নিবেন অথবা বিবাহ বিচ্ছেদ করবেন এটা যুক্তিক এবং উচিত নয়। বিয়ে করলেই সুখী হওয়া যায় না। বিয়ের  পরও সাধনা করতে হয়। সাধনা করে জীবন সাথীর মন জয় করে নিতে হয়। তারপর আপনি সুখী হতে পারবেন। অন্যতাই, ডজন ডজন বিয়ে করেও, সুখী হতে পারবেন না। এতে আপনার জীবন আরো বিষাদময় হয়ে ওঠবে। মেয়েদের অতিরিক্ত তেজ: থাকা উচিত নয়। তেমনি ছেলেদের অতিরিক্ত গরম হওয়া উচিত নয়। তেজ ও রাগ এই ২টা কখনো এক সাথে হজম হয় না।




◾ খেয়াল করে দেখবেন প্রায় দেখা যায় কাপলদের রাস্তায়, রেস্টুরেন্টে, পার্কে, কিন্তু স্বামী স্ত্রী খুব কম পাবেন। এটা অপ্রিয় হলেও সত্য। প্রেমিকার সাথে সারারাত কথা বলাটা ভালোবাসার পরিচয় হলেও, বউয়ের সাথে একরাত গল্প করাটাই নেহাৎ বোকামী।
প্রেমিকার লাল গোলাপ পছন্দ বলে সারা দুনিয়া এক করে লাল গোলাপ হাতে দিতে ব্যস্ত প্রেমিক,কিন্তু বউয়ের জন্য কখনোও একটা লাল গোলাপের আবদারে তার আদিখ্যেতা লাগে। প্রেমিকার হাতে বিস্বাদের খিচুড়িও অমৃত মনে হয়, মাসান্তে বউয়ের রান্নায় একদিন লবণ কম হলেই সেটা তার ভিষণ বড় অপরাধ। প্রেমিকার জন্মদিনে মাথায় শুধু তাকে সারপ্রাইজ দেওয়ার চিন্তা ঘুরপাক করে, আর স্ত্রীর বেলায় হিসেবটা শুধু পাওনার দুয়ারে গিয়েই ঠেকে। প্রেমিকার জন্য ৩২ মাইল দূরে গিয়ে ৩০ টাকার ফুচকা কিনতেও বাধে না,আর স্ত্রীর জন্য মাসে একদিন সময় বের করাটা অপচয় বলে মনে হয়। প্রেমিকা অসুস্থ হলে ১০ মিনিট পরপরই তার খোজ নেওয়াটা কেয়ার বলে গন্য, আর স্ত্রী অসুস্থ হলে কেয়ার দরকার হয় না বিরক্ত বিরক্ত লাগে।



নারী পুরুষ উভয়ই একটা হারাম সম্পর্ককে মানুষ যেভাবে গুরুত্ব দেয়,সেটা যদি হালাল সম্পর্কে দেওয়া হতো তাহলে চারদিকে এত ডিভোর্সের ছড়াছড়ি হতো না! বাস্তবতার সাথে খুব মিল।




● পরকীয়া-




■ প্রবাসী স্বামী স্ত্রীর পরকীয়া অহরহ।


প্রবাসী স্বামী তার স্ত্রীকে ভীষণ ভালোবাসত। ছুটিতে দেশে আসার সময় দামি এন্ড্রয়েড ফোন স্ত্রীর জন্য নিয়ে এসেছিল। সৌন্দর্যের সাথে আনুগত্যও বেশ! ফিরে যাওয়ার বেলায় স্ত্রীর এন্ড্রয়েড ফোনের ফটোজ অপশনে গিয়ে ফটো শেয়ারিং-এ স্বামী তার নিজের ইমেইল যুক্ত করে দিয়েছিল। বাকিটা ইতিহাস! ডিভোর্স হয়ে গেল। স্বামী হু হু করে কেঁদে প্রবাস থেকেই ডিভোর্স দিয়ে দিলো।



কোনো স্বাক্ষ্য-প্রমাণ লাগেনি, কোনো সময় লাগেনি। একটু থ্রিল ছিল ঘটনায়।। স্বামী আমাদের কয়েকজনকে তার বাড়িতে ডেকেছিল প্রবাস থেকেই। দুপুরে লাঞ্চ করাবে বলে। স্ত্রীর বাপের বাড়ির আত্মীয়দেরও খাবারের দাওয়াত দিয়ে ডেকেছিল। দুপুরে অসাধারণ সব আইটেম। আনন্দ হৈ- হুল্লোড় করে আমরা খেয়েছি। দুই পরিবারের সদস্যসহ আমরা প্রায় ২০ জন।




স্বামী তার স্ত্রীর এন্ড্রয়েড ফোনে ভিডিও কল দিয়ে
আমাদের সাথে কথা বলছিলেন। এই সেই... অনেক কথা। আমাদের মাদরাসার নির্মানাধীন মসজিদে একটা এমাউন্ট দান করার প্রতিশ্রুতি দিলেন। শশুরবাড়ির লোকজনের সাথে হাসিমুখে কথা বললেন। দোয়া চাইলেন।



হঠাৎ তার শ্যালককে বললেন—লাউডস্পিকার অন করো। লাউডস্পিকার অন করার পর আমরা
শুনলাম—আমাকে কী সবাই শুনতে পাচ্ছেন? আমরা বললাম—জি।
তখন তিনি বললেন—'চেয়ারম্যান এবং উপস্থিত
সবাইকে স্বাক্ষী রেখে এই মূহুর্তে আমি আমার স্ত্রীকে এক তালাক, দুই তালাক এবং তিন তালাক প্রদান করলাম।



কেন তালাক দিলাম, সেটা জানতে চাইলে আমার সদ্য সাবেক স্ত্রীর এন্ড্রয়েড ফোনই উত্তর দিবে। কষ্ট করে আমার বাসায় আপনারা এসেছেন, সবাইকে ধন্যবাদ। দোয়া  করবেন আমার জন্য। আর ফোনটা চেয়ারম্যান সাহেব একটু হাতে নিন।' এরপর কান্নার হু হু শব্দ। আমরা হতভম্ব। একেবারে নিরবতা। কিংকর্তব্যবিমূঢ়! কে যেন ফোন আমার হাতে দিলো। হোয়াটসঅ্যাপে বেশ কয়েকটা ছবি এলো। আসলে আর বর্ণনা করার মতো অবস্থা নাই। মেয়েটা তালাক পেয়ে ভরকেও গেল না। যেন এমনটাই হওয়ার ছিল। বরং সদ্য সাবেক স্বামীকে বেশ গালাগালি করে যাচ্ছিল। আমরা আর সেখানে থাকার প্রয়োজন মনে করছিলাম না। কী জন্য এলাম আর কী হলো এটা?



""বোনদের বলছি""
স্বামী ব্যাতিত অন্য কোনো ছেলের সাথে সম্পর্ক করবেন না,,,,সে আপনাকে  স্বপ্ন দেখাবে কিন্তু কখনোই বিয়ে করবে না....একটা কথা মনে রাখবেন,  নিম পাতা তিতা হলেও রক্ত পরিষ্কার করে,,,, স্বামী যতই খারাপ হোক না কেনো সে-ই আপনার  জন্য শ্রেষ্ঠ পুরুষ।
আমাদের পরিচিত একজন মেয়ের খুব ধুমধারেক্কা করে বিয়ে হয়। বিয়েতে আমরা স্বপরিবার নিমন্ত্রিত ছিলাম। মেয়েটাকে ১৫ নাকি ২০ লাখ মোহরানা নগদ, ১০ ভরি স্বর্ণ দেওয়া হয়েছে। বরের পরিবার অনেক বড়লোক। বিয়ের তিন দিন পর মেয়ে বাহানা করে বাপের বাড়ি যাবে। সাথে স্বামীকেও নিবেনা এবং আর কেউকেও নিচ্ছেনা। বাপের বাড়ি অনেকটা কাছে তাই স্বামী ডিরেক্ট গাড়ি বাড়া করে দিয়ে একজন বোন নাকি ফুফুকে সাথে দিয়ে যেতে দিল। বাজারে এসেই মেয়েটা গাড়ি থামিয়ে বলল, আমি কিছু নাস্তা নি বলে চলে গেছে আর আসেনি। যাওয়ার সময় নগত মোহরানার টাকা, গহনা সব নিয়ে গেছে। সাত দিন পর মেয়েটা বাপের বাড়িতে চলে আসে এবং জানা যায়, সে তার বয়ফ্রেন্ডের সাথে গিয়েছে। তারা একটা বাসা নিয়ে থাকে। কিন্তু বয়ফ্রেন্ড তার সাথে দুই,তিন দিন থেকে তার কাছ থেকে টাকা, গহনা সব নিয়ে চলে গেছে তাকে একা বাসায় পেলে। এখন মেয়েটিকে শ্বশুরবাড়ির কেউ এবং স্বামী আর মেনে নে নি। বাপের বাড়ির লোকেরাও তাকে বের করে দে।

সুতরাং বিয়ের পর স্বামী ব‍্যতিত আর কারু সাথে ভালোবাসা রাখা এবং চলে যাওয়া বোকামি।



পুরুষদেরও উচিত নয় পরকীয়ায় জড়িয়ে স্ত্রীকে তালাক দেওয়া। সংসার নষ্ট করা। এর পরিণতি ভয়াবহ হতে পারে।


◾উপদেশমূলক একটি গল্প:


সিঙ্গাপুর এয়ারপোর্টে অর্থনীতি বিভাগের
সাবেক চেয়ারম্যান কে দেখেই-
আকাশ: স্যার, আসসালামু আলাইকুম।
আমাকে চিনতে পেরেছেন স্যার?
শিক্ষক: আকাশ,ব্রিলিয়ান্ট স্টুডেন্ট,ফার্স্ট ক্লাস
সেকেন্ড। আর তোমার স্ত্রী স্মৃতি,ফার্স্ট ক্লাস ফার্স্ট।
আকাশ: জ্বী স্যার। Vacation- এ এসেছিলেন?
শিক্ষক: না, সিডনি থেকে কানেক্টিং ফ্লাইট।
আমার মেয়ের নবাগত সন্তান দেখতে এসেছিলাম। তুমি একা কেন? তোমার সন্তান কয়জন?
আকাশ: অফিসের কাজে এসেছিলাম স্যার।
আমার এক ছেলে এক মেয়ে স্যার।
শিক্ষক: মাশাআল্লাহ।ওরা কেমন আছে?
আকাশ: স্যার ওরা ভালো আছে। আমি ভালো নেই।
মুচকী হেসে শিক্ষক বললেন কেন?
পরকীয়া করছো নাকি?
আকাশ: জ্বী স্যার।
শিক্ষক: মহিলা দেখতে কেমন? বয়স কত হবে?
আকাশ: স্যার, আমার সেক্রেটারী। বয়স২৫ বছর হবে হয়তো। দেখতে খুব সুন্দরী এবং স্মার্ট।
শিক্ষক: চলো,বোর্ডিং পাস নিয়ে পাশাপাশি বসে গল্প করতে করতে ঢাকায় পৌঁছে যাবো ইনশাআল্লাহ।
বোর্ডিং পাস নিয়ে শিক্ষক বললেন: স্মৃতি তোমাকে নিশ্চয়ই আগের মত সময় দেয় না!
আকাশ: জ্বী স্যার। অফিস থেকে এসেই- সারাক্ষন সন্তানদেরকে নিয়ে ব্যস্ত থাকে। আর ওদের লেখা পড়া নিয়ে মেতে থাকে।
শিক্ষক: তোমার প্রতি তাঁর কোনো খেয়াল নেই।
আকাশ: ঠিক বলেছেন স্যার। একেবারে অশান্তি করে রেখেছে সংসারে।
শিক্ষক: আমাদের দেশের মেয়েদের এই একটা বড় সমস্যা।বড্ড Emotional.
তবে আমি তোমাকে পুরো সমর্থন করি।
হাজারো হলে আমরা অর্থনীতি নিয়েই ছিলাম-তাই ডিমান্ড এন্ড সাপ্লাই আমরা খুব ভালো বুঝি।
চালিয়ে যাও। বিয়ে করছো? By the by স্মৃতি কি জানে কিছু?
আকাশ: না স্যার ও এখনো কিছু বুঝতে পারেনি।
আমি ঢাকায় গিয়েই আইনজীবির সাথে আলাপ করে ডিভোর্স ফাইল করবো। আমার ফেন্সিও ডিভোর্স ফাইল করবে। বেচারীর স্বামীটা খুব খারাপ। ওকে খুব মেন্টালি এমনকি ফিজিক্যালিও টর্চার করে।
শিক্ষক: Oh!very sad. মহিলা কি তোমাকে ভালোবাসে?
আকাশ: জ্বী স্যার। ভীষন ভীষন ভালোবাসে।আমাকে ছাড়া ও বাঁচবেই না।
শুধু তাই না স্যার-আজীবন ভালোবেসে যাবে।
শিক্ষক: Great lady, you are lucky guy, enjoy the life. বিমানবালা স্ন্যাক্স নিয়ে এলে 
শিক্ষক: ম্যাম, প্লিজ ব্ল্যাক কফি। আকাশের দিকে তাকিয়ে শিক্ষক: তুমি কি খাবে?
আকাশ: আমিও ব্ল্যাক কফি স্যার।
শিক্ষক: বিয়ে করতে যাচ্ছ-You need more sugar, Man. তোমাকে কিছু প্রশ্ন করতে পারি?
আকাশ: অবশ্যই স্যার।
শিক্ষক: ধরো,তোমার কোম্পানী অফার দিলো Right now-তিন কোটি টাকা Reward অথবা পাঁচ বছর পর পাঁচ কোটি। তুমি কোন অফার Accept করবে?
আকাশ: অবশ্যই Right now অফার।
শিক্ষক: আমি একমত হলাম না। আমি পাঁচ বছর অপেক্ষা করতাম। পাঁচ কোটি বলে কথা।
আকাশ: স্যার পাঁচ বছর পর্যন্ত কোম্পানী বা আমার চাকরী থাকবে কিনা,কি গ্যারান্টি।
শিক্ষক: ব্রিলিয়ান্ট Answer, Next question, তুমি যেনো কোন কোম্পানীতে আছো?
আকাশ: স্যার, Google এর South East Zone এর Vice President.
শিক্ষক: OMG, ধরো Bankrupted এক কোম্পানী তোমাকে বর্তমান বেতনের ডাবল অফার দিলে তুমি কি করবে?
আকাশ: আমি জয়েন্ট করবো না।
শিক্ষক: ডাবল বেতন। সাথে বিদেশ ট্যুর। চিন্তা করে বলো।
আকাশ: স্যার, এগুলোতো হায় হায় কোম্পানী। আজ আছে কাল নেই।
শিক্ষক: তোমার দুটো উত্তর থেকেই বলছি-
বর্তমানে তোমার স্ত্রী তোমাদের সন্তান অর্থাৎ হৃদয়ের টুকরো দুটোকে ভালোবাসা দিচ্ছে এবং পরোক্ষভাবে সেই ভালোবাসা তুমি পাচ্ছ।
তোমার ফেন্সিও তোমাকে পরবর্তীতে কতটুকু ভালোবাসা দেবে তুমি জানো না।  সেই বর্তমান আর পাঁচ বছরের Rewardএর মত। Next উত্তরটি হতে বলছি- স্ত্রী হলো তোমার Google এর মত স্থায়িত্ব। আর Rewardable  সেই মহিলাটি তার পূর্বের স্বামীকে ডিভোর্স দিয়ে তোমার কাছে আসা মানে তোমার সেই Bankrupted কোম্পানীর মত। হায় হায় কোম্পানী। বাকীটা তোমার জীবন-তোমার সিদ্ধান্ত। কথা বলতে বলতে ঢাকায় চলে এলাম।



চোখের পানি মুছতে মুছতে আকাশ বললো-স্যার এভাবে আমি ভাবিনি। আমি সব ছেড়ে দিয়ে শুধু আমার সন্তান আর স্ত্রীর দিকে মনোযোগ দেব।
আপনি আমার চোখ খুলে দিয়েছেন।  শিক্ষক হ্যান্ড ব্যাগ থেকে দুটো বড় ক্যান্ডির প্যাকেট আর একখানা ডায়মন্ডের রিং আকাশের হাতে দিয়ে বললো -আমি জানি তুমি স্মৃতির জন্য নিশ্চয়ই কোনো গিফট কিননি। প্রতিটা স্ত্রীর প্রিয় জিনিস হলো স্বামীর হাতে করে আনা উপহারটুকু। সেটা যে কোন মূল্যের হোক। এই আংটিটা ওকে দিয়ে বলবে-তুমি সিঙ্গাপুর থেকে ওর জন্য পছন্দ করে কিনেছো। দেখবে মেয়েটি আমার-খুব খুশি হবে। আমি তোমার ম্যাডামের জন্য কিনেছিলাম। এখন না হয় আমার মেয়েকে দিলাম।
ভালো থেকো বাবা। যোগাযোগ করো।


শিক্ষনীয় বিষয় হলো:
"জীবনের চলার পথে এমন কিছু মহান ব্যক্তির সংস্পর্শে এসে পুরো জীবনটা বদলে যায়। "
তাঁরা শুধু মানুষের কল্যাণ কামনা করে প্রশান্তি পেয়ে থাকে।  আমার থেকে একটি পয়েন্ট যোগ করলাম-
শিক্ষক বলেছেন - তোমার দুটো উত্তর থেকেই বলছি- বর্তমানে তোমার স্ত্রী তোমাদের সন্তান অর্থাৎ হৃদয়ের টুকরো দুটোকে ভালোবাসা দিচ্ছে এবং পরোক্ষভাবে সেই ভালোবাসা তুমি পাচ্ছ।
তোমার ফেন্সিও তোমাকে পরবর্তীতে কতটুকু ভালোবাসা দেবে তুমি জানো না।
সেই বর্তমান আর পাঁচ বছরের Reward এর মত।
Next উত্তরটি হতে বলছি- স্ত্রী হলো তোমার Google এর মত স্থায়িত্ব। আর Rewardable
সেই মহিলাটি তার পূর্বের স্বামীকে ডিভোর্স দিয়ে তোমার কাছে আসা মানে তোমার সেই Bankrupted কোম্পানীর মত। হায় হায় কোম্পানী।
বাকীটা তোমার জীবন-তোমার সিদ্ধান্ত।
শিক্ষকের এই পরামর্শ স্ত্রীদের ক্ষেত্রেও প্রযোজ‍্য। যেসব স্ত্রীরা পরকীয়া করে এবং স্বামীকে বাদ দিয়ে পর পুরুষের লোভে সংসার ভেঙ্গে ফেলতে চাই।



◾ আমার স্ত্রী আমার পাশে ঘুমাচ্ছিল। তখন হঠাৎ আমার ফেসবুকে একটা নোটিফিকেশন পেলাম, একজন মহিলা আমাকে এড করতে চাচ্ছেন। তাই আমি তাকে যোগ করেছি। আমি ফ্রেন্ড রিকোয়েস্ট অ্যাকসেপ্ট করে একটা মেসেজ পাঠিয়েছিলাম, "আমরা কি একে অপরকে চিনি?" তিনি উত্তর দিয়েছিলেন: "আমি শুনেছি আপনি বিয়ে করেছেন কিন্তু আমি এখনও আপনাকে ভালবাসি।"
সে অতীতের বন্ধু ছিল। ছবিতে তাকে খুব সুন্দর লাগছিল। আমি আড্ডা বন্ধ করে আমার স্ত্রীর দিকে তাকালাম, সে তার ক্লান্তিকর দিনের কাজ শেষে নিশ্চিন্তে ঘুমাচ্ছে। তার দিকে তাকিয়ে, আমি ভাবছিলাম সে কীভাবে এত নিরাপদ বোধ করছে যে সে আমার সাথে সম্পূর্ণ নতুন বাড়িতে এত আরামে ঘুমাতে পারে। সে তার পিতামাতার বাড়ি থেকে অনেক দূরে, যেখানে তিনি তার পরিবার দ্বারা ঘেরা ১ বছর কাটিয়েছেন। যখন সে মন খারাপ করত বা দুঃখ পেত, তার মা সেখানে ছিলেন যাতে তিনি তার কোলে কাঁদতে পারেন। তার বোনরা জোকস বলত এবং তাকে হাসাতেন। তার বাবা বাড়িতে এসে তার পছন্দের সবকিছু নিয়ে আসতেন। এবং এখনও, তিনি আমার উপর এত বিশ্বাস স্থাপন করেছেন। 



এই সব চিন্তা মাথায় এলো তাই ফোনটা তুলে "BLOCK" চাপলাম। আমি তার দিকে ফিরে তার পাশে শুয়ে পড়লাম। আমি একজন মানুষ, শিশু নই। আমি তার প্রতি বিশ্বস্ত থাকার শপথ নিয়েছি এবং তাই হবে। আমি এমন একজন মানুষ হওয়ার জন্য চিরকাল লড়াই করব যে তার স্ত্রীর সাথে প্রতারণা করবে না এবং একটি পরিবারকে ছিন্ন করবে না।




◾ যে নারী তার প্রিয় পুরুষকে হালাল ভাবে পেয়েও সন্তুষ্ট না হয় পরপুরুষে আসক্ত আর যাই হোক তাকে পুরো জান্নাত এনে দিলেও সে সন্তুষ্ট হবেনা!
ঠিক তদ্রূপ যে পুরুষ ঘরে চাঁদের চেয়েও সুন্দরী বউ থাকা সত্বেও পরনারীতে আসক্ত থাকে। বিশ্বাস করেন আর যাই হোক তাকে যদি পুরো পৃথিবীর সব সুহাসীনি কিংবা সুদর্শীত রমণী " এনে দেন তাতেও তার মন ভরবেনা!
সুতরাং এক নারীতে সন্তুষ্টি এবং এক পুরুষে সন্তুষ্টি ব্যক্তিরাই সুখী হয়।
এমন একটা মানুষ সবার হোক! সব নারী এবং পুরুষের একজন বিশ্বস্ত মানুষ হোক যার পুরো সত্তা জুড়ে শুধু ওই একজনেরই বসবাস থাকবে, যাকে পৃথিবীর কোন মোহ কিংবা প্রিয় মানুষ টা ব্যতিত অন্যের প্রতি ভুল করেও ঝোঁক কিংবা লালসা তাকে ছুঁতে পারবেনা।



নিশ্চয়ই এমন পুরুষ সুখী সৌভাগ্যবান। যার স্ত্রী কোনো পর পুরুষের সাথে কথা বার্তায় হাসি তামাশায় মেতে থাকে না! তদ্রূপ নিশ্চয়ই এমন নারী সুখী সৌভাগ্যবান যার স্বামী কোনো পর নারীর সাথে কথা বার্তায় হাসি তামাশায় মেতে থাকে না!



অধিকাংশ নারীর বিয়ের পর দেবরকেই বেশি ভালো লাগে এবং অধিকাংশ পুরুষের শালীকেই বেশি ভালো লাগে। কারণ চরিত্রহীন স্বামীর কাছে বউয়ের চেয়ে শালী ভালো" আর
চরিত্রহীন স্ত্রীর কাছে স্বামীর চেয়ে দেবর ভালো।
মাংসের দোকান গিয়ে বলেন হাড্ডি দিয়েন না,
আর বাসায় খেতে বসলে বলেন হাড্ডি দেও!
তেমনি বিবাহ করতে গিয়ে খোঁজে রূপ,টাকা
আর বাসায় আসলে খোঁজে গুণ!



অনেকেই বিয়ের পর দেখা যায়,স্ত্রী বা স্বামীর সাথে অন্য মেয়ে বা ছেলের তুলনা করতে যান। মনে রাখবেন,এই একটি কারন ই আপনাদের মাঝে সুসম্পর্ক হতে বাধা সৃষ্টি করে রাখবে।
নিজের স্ত্রী বা স্বামীকে কখনো অন্য নারী বা পুরুষের সাথে তুলনা করবেন না। অন্য নারী বা পুরুষ যদি আপনার জন্যে কল্যানকর হত তাহলে
আল্লাহ তাকে আপনার কাছেই পাঠাতেন।



 ● আবেগ অবৈধ ভাবে অপচয় করে ফেলা-



 ■ বিবাহ বিচ্ছেদের আরেকটি কারণ হলো: অধিকাংশ নারী পুরুষ  বিয়ের আগে হারামে লিপ্ত থাকে ফলে  বিয়ের পর হালালে স্বাদ পাইনা। যার কারণে তারা এক অপরকে সহ‍্য করতে পারে না। অতঃপর বিবাহ বিচ্ছেদও হয়ে যায়। এই জন্য বিয়ের আগে হারামের জন্য অশ্রু না ফেলে হালালেরর জন্য
অপেক্ষা করাই উত্তম।
- "হাসবেন্ডকে কোন ভাবেই ভালবাসতে পারছি না? কি করণীয়?
ফেক আইডি থেকে পোষ্ট করছি, তাই অকপটে সব সত্য স্বীকার করে নিজের মনকে কিছুটা
হাল্কা করতে চাচ্ছি। আমার অতীতে ৪ বছরের একটা সম্পর্ক ছিল। এরপর বিভিন্ন কারণে
আমাদের ব্রেক আপ হয়। আমি খুব ডিপ্রেশনে চলে যাই। এই দিকে আমার অনার্স শেষ হবার পরে ইউনিভার্সিটি থেকে বাসায় চলে আসি। সরকারি চাকুরি যতটা সহজ ভেবেছিলাম, কয়েকটা চাকরির পরীক্ষা দেবার পরে বুঝতে পারি যে চাকরি পাওয়া অনেক কঠিন। এই দিকে বয়স ও বেড়ে যাচ্ছিল। চাকরি ও পাচ্ছি না। ডিপ্রেশনে ছিলাম। এই অবস্থায়,
জীবনে চলার মাধ্যম হিসাবে বিয়ে করতে আগ্রহী হই। চেয়েছিলাম কোন সেটেন্ড পাত্রকে বিয়ে করতে যেন আমার ক্যারিয়ার সিকিউরড হয়। বিয়েতে কোন রোমান্টিকতা আমাকে স্পর্শ করে নাই, কারণ সেই বয়স, মন কোনটাই ছিল না। সব রোমান্টিকতা যেন আমার এক্সকের সাথে শেষ করে এসেছি। বিয়ের একমাত্র উদ্দেশ্যই ছিল আমার ফিউসারকে
সিকিউর করা। আমার হাসবেন্ড অনেক ভাল মানুষ। 



ছাত্রজীবনে উনি অনেক ভাল ছাত্র ছিলেন।
পড়াশোনায় সময় দিতে গিয়ে উনার জীবনে প্রেম করা হয়ে উঠে নাই। এখন উনি আমার সাথে সময় কাটাতে চান, কিন্তু উনার সাথে সময় কাটাতে আমার ভাল লাগে না। উনি বাসায় থাকলে আমার কেন যেন বিরক্ত লাগে। এমন না যে আমার এখন কোন পরকীয়া সম্পর্ক আছে। কিন্তু উনার সাথে সময় কাটাতে ভাল লাগে না। উনার সাথে ঘুরতে যাবার চেয়ে বাসায় ঘুমাতে আমার ভাল লাগে।
এগুলো নিয়ে উনি হতাশ। আমার ও খারাপ লাগে, কিন্তু ভাল লাগা তো জোর করে আনা যায় না। মন থেকে যদি ভাল না লাগে তবে কি করার থাকে? আর আসলে এখন এসব লুতুপুতু রোমান্টিকতা আমার ভাল লাগে না কিন্তু উনি আগে কখনো প্রেম না করায়, উনি এসব আমার কাছে চায়। কিন্তু আমি চাই একটা রুটিন সংসার, এর বেশি কিছু না।
হয়ত রিয়েল আইডি থেকে পোষ্ট করলে এভাবে অকপটে সত্যগুলো বলতে পারতাম না। কিন্তু কনফেশন করার পরে অনেক ভাল লাগছে তাই লিখলাম। 




● পরকীয়া প্রেম অর্থাৎ হারাম (Relationship) এর পরিণতি-



■ ৩ টি শাস্তি দুনিয়াতে এবং ৩ টি শাস্তি পরকালে।
মোট ৬ টি শাস্তি!
▪ দুনিয়ার ৩ টা শাস্তি হলো:
১. আপনার চেহারার উজ্জলতা আল্লাহ তায়ালা নষ্ট করে দেবেন। (চেহারার মধ্যেও কোন নূর থাকবে না)।
২. অভাব আপনাকে ঘিরে ধরবে।
৩. আপনার আয়ুষ্কাল আল্লাহ তায়ালা কমিয়ে দেবেন।


▪ পরকালের ৩ টা শাস্তি হলো:
১. আল্লাহ তায়ালা আপনার উপর রেগে থাকবেন।
২. আপনার আমলনামা যখন আপনার হাতে দেওয়া
হবে তখন আপনি লজ্জায় তা পড়তে চাইবেন না।
৩. বিনা হিসাবে (বিনা বিচারে) আল্লাহ তায়ালা
আপনাকে জাহান্নামে দিয়ে দেবে। (নাউজুবিল্লাহ)



আল্লাহ তায়ালা আমাদেরকে এই জঘন্যতম হারাম কাজ থেকে হেফাজত করুক (আমিন)




● সংসার ভাঙার কারণ-


• খারাপ আচরণ।
• সঙ্গীকে ধমক দেওয়া, অসম্মান ও অপমান করা,উপেক্ষা করা।
• সঙ্গীর পছন্দ অপছন্দ ভালোলাগাগুলো উপেক্ষা করে চলা।
• মিথ্যা বলা। বিশ্বাস সম্পর্কের ভিত্তি, মিথ্যা সে ভিত্তিকে ভেঙ্গে দেয়।
• কথা না রাখা।
• অনবরত প্রতিশ্রুতি রক্ষা না করা।
কিংবা কথা দিয়ে কথা না রাখা।
• গীবত করা। সঙ্গীর দোষ ত্রুটিগুলো ঢেখে না রেখে অন্যের কাছে প্রচার করা।
• সন্দেহ করা। সন্দেহ করা কিংবা একে অন্যের পিছনে পড়ে থাকা।
• ব্যস্ততা। একে অপরকে সময় না দিয়ে ব্যস্ততা দেখানো।
• দ্বীনকে উপেক্ষা করা। সংসারিক জীবনে দ্বীনকে উপেক্ষা করা এবং দ্বীনি বিধানের চর্চা না করা।
• অকৃতজ্ঞ হওয়া। সংসারিক জীবনে পরস্পরের প্রতি কৃতজ্ঞতা প্রকাশ না করা।



"স্বামী-স্ত্রী" এক অপরকে ডিভোর্স দিতে চাওয়ার অন্যতম কারণ হলো, অতিরিক্ত জেদ পরকীয়া
ধৈৰ্য্য কম হওয়া স্বামির মুখে মুখে তর্ক
করা এবং স্ত্রীকে সহ‍্য করতে না পারা। বাবার বাড়ির কূ পরামর্শ।এই সবের সাথে আরো একটা যোগ হয় সেটা হলো অতিরিক্ত লোভ।



◾লোভী নারী এড়িয়ে চলুন। অনেক নারী আছে কেবলমাত্র ধনদৌলত,অর্থসম্পদ দেখে আপনার দিকে এগিয়ে আসবে। সৌন্দর্যের কাছে হেরে গিয়ে আপনিও তাকে কাছে টেনে নিবেন।এরপর যখনই মনের বাসনা পূরন করতে শতভাগ সফল হবেন না-সংসারে অশান্তি নেমে আসবে। 
এজন্য বিয়ের আগে করণীয়:
১.সৌন্দর্য থেকে দ্বীনদারিতাকে বেশি প্রাধান্য দেয়া।
২.পাত্রী সম্পর্কে আশেপাশের মানুষ থেকে ভালোমতো জেনে নেয়া।
৩.পাত্রীর পরিবারের অন্যান্য সদস্যদের ব্যাপারেও খোঁজ নেয়া। কারন সংসারে শাশুড়ি বা শ্যালিকার ভূমিকা কিন্তু ভয়াবহ রকমের হয়ে থাকে।
৪.দেনমোহর কম ধার্য করা,যদি কোনো পাত্রী নাকোচ করে এবং বেশি মোহরের দাবি রাখে তবে তা এড়িয়ে যাওয়া।
৫.বিয়ের পূর্বেই নিজের সামর্থ্য এবং যোগ্যতা নিয়ে খোলামেলা আলোচনা করে নেয়া। 
৬.কুফু মেনে বিয়ে করা। 



● তালাকের মাসালা-


■ প্রিয় ভাই ও বোন আমার তালাক একটি বড় মাসালা তালাকের অনেকগুলো অর্থ থাকে,
নবী(করীম সাল্লাল্লাহু আলাইহি ওয়াসাল্লামের) জামানায়  তালাক দিতে হলে তিনটি ঋতুবর্তী সময় লাগে কেউ যদি প্রথম ঋতুতে তার স্ত্রীকে এক লক্ষ বার তালাক বলে সেটা একবার বলেই গণ্য হবে এভাবে তিন ঋতুতে তিনবার দিতে হয়।হযরত ওমর রাদিয়াল্লাহু তা'আলা আনহুর আমলে তৎকালীন তালাক এতটাই বিস্তার হয়ে গিয়েছিল।ওমর রাদিয়াল্লাহু তা'আলা আনহু সিদ্ধান্ত নিলেন যে কেউ যদি একসাথে তিনবার তালাক দেয় তাহলে সেটা তালাক বলে গণ্য হবে। তবে বেশিরভাগ আলেম হযরত মুহাম্মদ সাল্লাল্লাহু তালাকের বিষয় বেঁধে দেওয়া বিধানে প্রযজ্ঞ বলে গণ্য করা হয়।



এদেশে হাজার নয় লক্ষ লক্ষ দম্পতি শরয়ী তা-লা-ক(মৌখিক) হয়ে যাওয়ার পরেও লোকলজ্জা, সন্তানের দোহায় দিয়ে হারামভাবে সম্পর্ক চালিয়ে যাচ্ছে যেটা আজীবন ভয়ংকর পাপের কারণ। 
কিছু কিছু বেক্কল মুরুব্বীরা ফতোয়া দেয় এই  বলে যে, রাগের মাথায় দিলে হয় না! ইসলাম আপনাকে সুযোগ দিয়েছে সমাজের কথা ভেবে জাহান্নামে যাবেন?



 পৃথিবীতে "মা মেয়ে" অথবা বাবা-ছেলে আসেনি
প্রথম এসেছিল স্বামী-স্ত্রী তাই বাবা মার কথা শুনে
কখনো স্ত্রীকে অবহেলা করবেন না। স্ত্রীদেরও বলবো স্বামীকে অবহেলা করবেন না। কেননা অবহেলা মানে দূরত্ব। আর দূরত্ব মানে সম্পর্কের বিচ্ছেদ।বর্তমানে খুব বৃদ্ধি পাচ্ছে বি/চ্ছেদ। সংসার ভা ঙ্গার কারন গুলি জেনে নিন এবং এগুলো এড়িয়ে চলুন। ইনশাআল্লহ্‌ বি/চ্ছেদ কম হবে।



আল্লাহ(সুবহানাহু ওয়া তাআলা) পবিত্র কুরআন মাজীদে বলেছেন,"ওয়াল্লাযীনা ইয়াকূ লূনা রাব্বানা-হাবলানা-মিন আঝওয়া-জিনা-ওয়া যুররিইইয়া-তিনা কুররাতা আ‘ইউনিওঁ ওয়াজ‘আলনা-লিলমুত্তাকীনা ইমা-মা-।"
অর্থ: "আর যারা প্রার্থনা করে : হে আমাদের প্রতিপালক! আমাদেরকে এমন স্ত্রী ও সন্তানাদি দান কর যারা আমাদের চোখ জুড়িয়ে দেয় আর আমাদেরকে মুত্তাকীদের নেতা বানিয়ে দাও।"
[সূরা- আল ফুরকান : আয়াত ৭৪]
উপরোক্ত এই আয়াত টিকে বেশি বেশি পড়বেন দোয়া হিসেবে ইনশা~আল্লহ।



বিয়ে করলেন তারপর মন চাইলে ডিভোর্স দিলেন আবার ভালো লাগলো পূর্বের জন কে বিয়ে করলেন,  মানে এটা কি ফাজলামি নাকি? বিয়ে টা ফাজলামি না, বিয়ের মতো পবিত্র জিনিস টা কে কেউ যেনো মজার বিষয় না বানাতে পারে তাই হয়তো ইসলামের এই বিধান টা "আল্লাহ তায়ালা" বেশ কঠিন করছেন। সিকিউরিটির জন্য ধরে নেন আর কি।



আল্লাহ্ বলেন,"অতঃপর সে (স্বামী) যদি (তৃতীয়) তালাক দিয়ে দেয় তবে সে (তালাকপ্রাপ্ত স্ত্রী) তার জন্য ততক্ষণ পর্যন্ত হালাল হবে না, যতক্ষণ না সে অন্য কোনও স্বামীকে বিবাহ করবে। অতঃপর যদি সে (দ্বিতীয় স্বামী) তাকে তালাক দিয়ে দেয়, তবে তাদের জন্য এতে কোনও গুনাহ নেই যে, তারা (নতুন বিবাহের মাধ্যমে) পুনরায় একে অন্যের কাছে ফিরে আসবে শর্ত হল, তাদের প্রবল ধারণা থাকতে হবে যে, (এবার) তারা আল্লাহর সীমা কায়েম রাখতে পারবে। 
▪ এসব আল্লাহর স্থিত সীমা, যা তিনি জ্ঞানবান লোকদের জন্য স্পষ্টরূপে।"
 [সূরা-আল বাকারা : ২৩০]



দ্বিতীয় স্বামীর কাছ থেকে জোর করে তালাক নেওয়া যাবেনা এবং তালাক দিয়ে দিতে হবে এই রকম কথা দিয়ে বিয়ে করা যাবেনা। বরং দ্বিতীয় স্বামী ইচ্ছাকৃত ভাবে তালাক দিতে হবে।



তালাক অত্যন্ত স্পর্শকাতর একটি বিষয়। কেউ এই ক্ষমতার অপব্যবহার করলে কিংবা ভুল পন্থায় তা প্রয়োগ করলে সে একদিকে যেমন গুনাহগার হবে অন্যদিকে তালাকও কার্যকর হয়ে যাবে। তাই প্রতিটি বিবেক স্বামীর দায়িত্ব হল, তালাকের শব্দ কিংবা এর সমার্থক কোনো শব্দ মুখে উচ্চারণ করা থেকে সতর্কতার সাথে বিরত থাকা।



অবশ্য অতীব প্রয়োজনে তালাক প্রদানে বাধ্য হলে স্ত্রীর পবিত্র অবস্থায় শুধু এক তালাক দিয়ে ক্ষান্ত হওয়া উচিত। এভাবে বলবে যে, ‘তোমাকে তালাক দিলাম।’ তালাকের সাথে ‘বায়েন’ শব্দ কিংবা ৩ সংখ্যা ব্যবহার করবে না। কেউ ‘বায়েন’ শব্দ বলে ফেললে (চাই তা এক বা দুই তালাক হোক না কেন) নতুন করে শরীয়তসম্মত পন্থায় বিবাহ দোহরানো ছাড়া স্ত্রীর সাথে পুনরায় মিলনের পথ বন্ধ হয়ে যাবে।



অনুরূপভাবে তিন তালাক দিয়ে ফেললে-একই মজলিসে পৃথক পৃথকভাবে তিন তালাক দেওয়া হোক কিংবা একই শব্দে তিন তালাক দেওয়া হোক- যেমন বলল, তোমাকে তিন তালাক দিলাম। অথবা আগে কখনো দুই তালাক দিয়েছিল আর এখন শুধু এক তালাক দিল। সর্বমোট তিন তালাক দেওয়া হল। যেকোনো উপায়ে তিন তালাক দেওয়া হলে বৈবাহিক সম্পর্ক সম্পূর্ণরূপে শেষ হয়ে যায়। এ অবস্থায় শুধু মৌখিকভাবে স্ত্রীকে বিবাহে ফিরিয়ে আনার যেমন কোনো সুযোগ থাকে না তেমনি নতুন করে বিবাহ দোহরানোর মাধ্যমেও ফিরিয়ে নেওয়ার পথ খোলা থাকে না।



একসাথে তিন তালাক দেওয়া কিংবা বিভিন্ন সময় তালাক দিতে দিতে তিন পর্যন্ত পৌঁছে যাওয়া একটি জঘণ্য অপরাধ ও ঘৃণিত কাজ। আল্লাহ(সুবহানাহু ওয়া তা'আলা) এর শাস্তি হিসেবে এই বিধান দিয়েছেন যে, তারা "স্বামী-স্ত্রী" হিসেবে পুনরায় একসাথে বসবাস করতে চাইলে স্ত্রীর ইদ্দত অতিবাহিত হওয়ার পর অন্যত্র তার বিয়ে হওয়া এবং সে স্বামীর সাথে তার মিলন হওয়া অপরিহার্য। এরপর কোনো কারণে সে তালাকপ্রাপ্তা হলে কিংবা স্বামীর মৃত্যু হলে ইদ্দত পালনের পর এরা দুজন পরস্পর সম্মত হলে নতুন করে বিবাহ বন্ধনে আবদ্ধ হতে পারে। 



এজন্য শরীয়ত আগেই সাবধান করে দিয়েছে যে, প্রথমত তালাকের কথা চিন্তাও করবে না। তবে অতীব প্রয়োজনে কখনো তালাক প্রদানের প্রয়োজন হলে শুধু সাদামাটা তালাক দাও, শুধু এক তালাক। যেন উভয়ের জন্যই নতুন করে চিন্তা-ভাবনার সুযোগ থাকে এবং পুনরায় ফিরে আসার পথ খোলা থাকে। এরপর আবারো কোনো সমস্যা দেখা দিলে এভাবেই শুধু এক তালাক দিবে। এখনও ফিরে আসার পথ খোলা থাকবে।



কিন্তু এরপর যদি আবার কখনো শুধু এক তালাকই দেওয়া হয় এবং সব মিলে তিন তালাক হয়ে যায় এ অবস্থায় আর তাকে ফিরিয়ে আনারও সুযোগ থাকবে না, নতুন করে বিয়ে করার বৈধতাও বাকি থাকবে না।



আজকাল "স্বামী-স্ত্রী" তালাকের বিধান জেনেও সে অনুযায়ী আমল করার পরিবর্তে নিজেদের মনে এমনসব ভুল ও বানোয়াট মাসআলা স্থির করে রাখে যে, আল্লাহ মাফ করুন।


(মুফতি মুহাম্মদ আব্দুল মালিক হাফিজাহুল্লাহ
মারকাযুদ দাওয়াহ আল ইসলামিয়া, ঢাকা।)



◾রাগের অবস্থায় তালাক দিলে কি তালাক হয় না?


তালাক তো দেওয়াই হয় রাগ হয়ে। কয়জন আছে, শান্তভাবে তালাক দেয়? আসলে তো এমনই হওয়া উচিত ছিল যে, যদি বাস্তবসম্মত ও অনিবার্য প্রয়োজনে বৈবাহিক সম্পর্ক ছিন্ন করতে হয় তাহলে বড়দের সঙ্গে পরামর্শ করে একে অন্যের কল্যাণকামী হয়ে বুঝে-শুনে, সঠিক মাসআলা জেনে নিয়ে মাসআলা অনুযায়ী তালাক প্রদানের মাধ্যমে বৈবাহিক সম্পর্ক ছিন্ন করবে।



 কিন্তু আফসোস! অধিকাংশ মানুষ মাসআলা জানার চেষ্টাও করে না, আর না তাদের মধ্যে এই সুবুদ্ধি আছে যে, বড়দের সাথে পরামর্শ করবে, চিন্তা-ভাবনা করবে। নিজের ইচ্ছাবিরোধী কোনো কিছু পেলেই রাগের বশে তালাক দিয়ে ফেলে। আর তা এক বা দুইটি নয়; এক নিঃশ্বাসে তিন তালাক।



যখন রাগ প্রশমিত হয় তখন অনুতপ্ত হয় এবং বিভিন্ন ধরনের কথা বানাতে থাকে। বলে, আমি রাগের মাথায় বলে ফেলেছি, তালাক দেওয়ার ইচ্ছা ছিল না। এসব লোকের জেনে রাখা উচিত যে, তালাক পতিত হওয়ার জন্য নিয়তের কোনো প্রয়োজন নেই। এটা কোনো ইবাদত নয় যে, এর জন্য নিয়ত করতে হবে। নিয়ত থাক বা না থাক সর্বাবস্থায় তালাক শব্দ বলে ফেললে বা কাগজে লিখে দিলেই তালাক হয়ে যায়। তেমনিভাবে রাগের অবস্থায় তালাক দিলেও তালাক হয়ে যায়, এমনকি হাস্যরস বা ঠাট্টাচ্ছলে তালাক দিলেও তা পতিত হয়ে যায়।



অবশ্য কেউ যদি প্রচন্ড রেগে যায় ও রাগের ফলে বেহুঁশ হয়ে পড়ে আর এ অবস্থায় সে কী বলেছে তার কিছুই মনে না থাকে তাহলে ঐ অবস্থার তালাক কার্যকর হবে না।

(লেখক. মাওলানা আব্দুল মালেক হাফিঃ 
সূত্রঃ মাসিক আল কাওসার)

◾ এক ভাই লিখেছেন,
আমি যে বছর ইফতা শেষ করি, সে বছর বাইরে থাকা আসা প্রচুর মাসআলা তামরীন করতে হয়েছিল। বেশিরভাগ মাসআলা ছিল তালাক সংক্রান্ত। একবার পুরোনো এক তাবলীগের সাথির আহলিয়া তালাকের মাসআলা লিখে জমা দিয়েছিলেন। আমি সেই মাসআলা নিয়ে টানা অনেকদিন ঘাঁটাঘাঁটি করে যখন দেখলাম, তিন সন্তানের এই দম্পত্তিকে বিচ্ছেদ থেকে বাঁচানোর আর কোনো উপায়ই নেই, তখন চোখ থেকে টপটপ করে পানি পড়েছিল। 



দীর্ঘ পঁচিশ বছরের সংসার তাদের। দ্বীনদার পরিবার। বিবিও আলেমা। কিন্তু ঝগড়ার মুহূর্তে শয়তানের ধোঁকায় পড়ে এমন একটি বাক্য বলে ফেলেছেন, যার ফলে তারা পরষ্পরে সারাজীবনের জন্য হারাম হয়ে গিয়েছেন। ফতওয়া নিতে যখন মহিলা আবার এসেছিলেন, তখন বারবার জিজ্ঞেস করছিলেন, হুজুর, আমার উনার সাথে থাকতে পারব তো? আমি কোনো উত্তর দিতে পারিনি। শুধু বলেছিলাম বাসায় গিয়ে ফতওয়া পড়ে নিবেন। 
বছরের শেষের দিকে আর কোনো তালাকের মাসআলার উত্তর দিতে চাইতাম না। নিজের হাতে এসব পরিবারের বিচ্ছেদের ফতওয়া লিখতে মন সায় দিত না। এখনও তালাকে ফতওয়া বলে দিতে কষ্ট হয় ভালো লাগেনা এড়িয়ে চলার চেষ্টা করি। কষ্ট পাই কান্না করি। 



এই তো সেদিনের কথা, এক ভাই প্রশ্ন করেছেন, তার তালাকপ্রাপ্তা স্ত্রীর রেখে দেয়া ছবিগুলো দেখতে পারবেন কি না? এগুলো তো আগের তোলা ছবি। কী বলব আমি! কেঁদেছি তখন। সত্যি মর্মাহত হয়ে যাই। এমন স্বামী মনে হয় নেই দুনিয়াতে, যে প্রচণ্ড রাগের মাথায় স্ত্রীকে তালাক দিয়ে পরে কেঁদে বুক ভাসায় না। এমন স্ত্রী বোধহয় নেই পৃথিবীতে, বিচ্ছেদের পর স্বামীর বুকে মাথা রাখার জন্য রাতের পর রাত কেঁদে বালিশ ভেজায় না। পৃথিবীর প্রত্যেকটা সংসারেই ভালোবাসা থাকে, একে অপরের প্রতি আকর্ষণ থাকে। কিন্তু শয়তান তাদের এ সুখ সহ্য করতে পারে না। ফলে ঝগড়ার মুহূর্তে শুধু মাথায় ঢুকিয়ে দেয়, দিয়ে দে তালাক, এ চলে গেলে আরও কত সুন্দর মেয়ে পাবি! স্ত্রীদের বুদ্ধি দেয় আরো কত ভালো স্বামী পাবি দেশে কি স্বামীর অভাব পড়ছে। 
এ জন্য ভাই আমার, বোন আমার, ঝগড়ার মুহূর্তে একপক্ষ চুপ থাকুন। অথবা প্রয়োজনে ফোন ভেঙে ফেলুন, ভাঙচুর করে রাগ থামান, তবুও তালাক বা তালাক সংক্রান্ত কোনাে শব্দ ভুলেও মুখে আনবেন না। 



কোন কোন শব্দে তালাক হয় এগুলো জানা না থাকলে শীঘ্রই কোনো মুফতী সাহেবের শরণাপন্ন হয়ে তা জেনে নিন প্লিজ। এরপর এসব শব্দ নিজের জীবন থেকে মুছে দিন। বিশ্বাস করুন, এখন আপনি যার ওপর প্রচণ্ড রাগ হয়ে তালাক দিতে চাচ্ছেন, বা নিতে চাচ্ছেন খানিক পরেই তার অশ্রুভেজা চোখ দেখে মায়ায় পড়ে যাবেন। একটু পরেই তাকে বুকে টেনে নিবেন। তার সাথে সংসার করতে চাইবেন যে কোন মূল্যে। 
আমাদের প্রত্যেকটা সংসার হোক ভালোবাসাময়, প্রত্যেক ঘরেই ছেয়ে যাক ভালোবাসার রঙিন চাদর।



ডিভোর্সের পর ছেলে মেয়ে উভয়ই আগের চাইতে ভালো হয়ে যায়, এই ভালোটা যদি ডিভোর্সের আগে হতে পারতো, তাহলে ডিভোর্স হতোইনা৷



◾ এক জন হাফেজ সুন্নিয়া মাদরাসায় অধ্যায়ন অবস্থায় বিয়ে করেন। বিয়ের পর বউয়ের আব্দার দাখিল পরিক্ষার পর কওমী মাদরাসায় পড়াতে হবে! হুজুর সাহেবও তর্ক না করে বউয়ের কথাতে রাজি হয়ে গেলেন। এই বার খেলা দেখার পালা, দাখিল পরিক্ষার রেজাল্ট দেখে বউকে ভর্তি করিয়ে দিলেন কওমী মাদরাসায়। তিন মাস যেতে না যেতেই তাদের মধ্যে তর্ক-বিতর্ক, মাতামাতি, ফাইট শুরু হয়ে গেল।
হুজুর: এটা জায়েজ
বউ: এটা না জায়েজ।
হুজুর: এটা করা উচিত।
বউ: এটা করা বিদআত।
হুজুর: এটা এই রকম।
বউ: ঐটা এই রকম।



এভাবেই তাদের জীবন তেজপাতাময় হয়ে ওঠতে 
লাগলো। অবশেষে যা ঘটলোঃ বউ তু মেয়ে মানুষ হাল ছেড়ে দিবে না। মেনেও নিবে না। তাই হুজুর সুন্নি মাদরাসায় পড়া-লেখা শেষ করে বউয়ের কওমী মাদরাসায় শিক্ষকতা শুরু করলো। বউয়ের সাথে অন্তত তাল মিলিয়ে বাকি জীবন 
পার করার উদ্দেশ্যে ! 



গল্পটি "স্বামী-স্ত্রীর" বিচ্ছেদ না হয়ে মিলামিল থাকার উদাহরণস্বরূপ। এই গল্প থেকে যে বিষয় গুলো লক্ষ্য করা যায়। বিয়ের পর নতুন নতুন স্বামী-স্ত্রী এক-অপরের প্রতি আকৃষ্ট থাকে। তাই সব আব্দার পূরণ করতে হচ্ছা করে। অথচ সে আব্দার পূরণের ফলে পরবর্তীতে সমস্যা সৃষ্টি হতে পারে তা জেনেও গুরুত্ব দে না। যেমনটি করেছেন হুজুরটি। বউকে কওমী মাদরাসায় পড়ালে দ্বীনের ব‍্যাপারে দুজনের মত ভিন্ন হয়ে যাবে জেনেও তা করেছেন। যার ফলে হয়ে যাবে তা জেনেও তা করেছেন। যার ফলে তাকে ভোগ করতে হচ্ছে। সে অন‍্যভাবে অন‍্য মাদরাসায় ভর্তি করিয়েও বউকে ম্যানেজ করতে পারতো। হুজুরটি প্রথমেই বিষয়টা ম্যানেজ করেনি বলে বউয়ের এই পরিস্হিতি তাই বউয়ের সাথে শান্তিতে থাকার জন্য পরিস্হিতির মোকাবেলা করার চেষ্টা করতে লাগলো। তবে আরেকটি বিয়ে করে সুখ পাওয়ার চেষ্টা করেনি এবং সে সিদ্ধান্তও নেই নি। বরং সুখ সাধনা করেই
পাওয়ার চেষ্টা করছেন। এরকমই হওয়া উচিত।
কোনো একজন থেকে হার মেনে নেওয়া উচিত
এবং সমস্যার সমাধান করা উচিত।



 বিয়ের পর আপনার জীবন সাথী যেমনিই হোক তার কারণে যখন আপনার জীবন তেজপাতাময় বিষাদময় হয়ে ওঠবে তখনও তাকে ছেড়ে যাওয়ার এবং  ছেড়ে দেওয়ার চিন্তা-ভাবনা করবেন না। সমস্যাটি কিভাবে সমাধান করা যায় এবং সমস্যাটির আবির্ভাব কি কারণে তা খুঁজে বের করার চেষ্টা করুন। ছেড়ে গেলেই এবং ছেড়ে দিলেই কোনো সমস্যার সমাধান হয় না। এতে এক অপরের প্রতি আরো   রাগ,অভিশাপ মাহতাশা, ঘৃণা, দুঃখ কষ্ট বাড়তে থাকে। অনেক ডিভোর্স ভাই-বোনদের অনুভূতি পড়েছি এবং শুনেছি। তাদের অনুভূতিতে রাগ, অভিমান, ঘৃণা, আফসোস ছাড়া আর কিছুই করার নাই। তাই কোনো একজন থেকে হার মানতে হবে, মেনে নিতে হবে মানিয়ে নিতে হবে। এতে সম্পর্কটা স্থায়ীত্ব হবে। জীবনের কোনো কিছু সহজ নয়, সংগ্রাম করে জীবনকে সহজ করতে হয়। 
 


অবশ্যই আল্লাহ(সুবহানাহু ওয়া তা'আলা) বিবাহের বন্ধনকে চিরস্থায়ী পছন্দ করেন।  হাদিসে আছে যায়েদ বিন হারিসা(রাদি আল্লাহু আনহু) সাথে যখন যয়নব বিনতে জাহাশ(রাদি আল্লাহু আনহা) এর বিয়ে হয়। প্রথম থেকে তারা
এক-অপরের প্রতি সন্তুষ্টি নয়।  আনাস(রাদি আল্লাহু আনহু) থেকে বর্ণিত যায়েদ(রাদি আল্লাহু আনহু) তার স্ত্রী যয়নব(রাদি আল্লাহু আনহা) এর বিরোদ্ধে অভিযোগ নিয়ে বারবার নবি(সাল্লাল্লাহু আলাইহি ওয়াসাল্লাম) এর কাছে এসেছেন। তারা দুজনেই অসুখী, সংসার কোনোভাবেই স্বস্তিকর হচ্ছেনা ইত্যাদি। এসব শুনে নবি(সাল্লাল্লাহু আলাইহি ওয়াসাল্লাম) বলতে পারতেন ঠিক আছে তোমরা যখন পরসপরকে নিয়ে সুখী নয় তাহলে  তোমরা বিচ্ছেদ হয়ে যাও। কিন্তু তিনি তা বলেন নি। বরং তিনি বললেন, এরপরও তুমি তোমার স্ত্রীকে সাথে রাখো। তাকে ছেড়ে দিও না।আর আল্লাহর উপর ভরসা রাখো। যায়েদ(রাদি আল্লাহু আনহু) স্ত্রীকে তালাক দিতে চাইলেও নবী(সাল্লাল্লাহু আলাইহি ওয়াসাল্লাম) তাকে পরামর্শ দেন, সে যেনো তার সত্রীকে তালাক না দে। এবং বলেন, আল্লাহকে ভয় করে হলেও তিনি যেন যয়নব(রাদি আল্লাহু আনহা) কে তালাক না দেন। যয়নব(রাদি আল্লাহু আনহা) পরবর্তীতে নবী(সাল্লাল্লাহু আলাইহি ওয়াসাল্লাম)এর স্ত্রী হন। উম্মুল মুমিনিন বইটি পড়লেই নবী(সাল্লাল্লাহু আলাইহি ওয়াসাল্লাম) এর সব স্ত্রীদের বিষয় জানা যায়। 



♻ সুতরাং, সম্পর্কে টানাপোড়েন হতে পারে এবং তা অস্বাভাবিক নয়। কিন্তু সঠিক নির্দেশনার অভাবে অথবা ভুল নির্দেশনায় সেই সামান্য ভুল  বোঝাবুঝি যেনো অনেক দূর না গড়িয়ে যায়, ইনশা~আল্লাহ।


                            ▬▬▬◄❖►▬▬▬
