❖ পাঠকদের সুবিধার্থে অনূভুতিতে ব‍্যবহৃত কিছু কুরআনের আয়াত, হাদিস এবং গুরুত্বপূর্ণ বাণী গুলো সাজিয়ে দেওয়া হলো। এক নজরে দেখে নিবেন। অবশ্যই উপকৃত হবেন ইনশা~আল্লাহ।



♻স্বামী স্ত্রীর সম্পর্ক-

▪“তারা তোমাদের পরিচ্ছেদ এবং তোমরা তাদের পরিচ্ছেদ।“ (সূরা-বাকারাহ্‌: ১৮৭)

▪ আল্লাহ্(সুবহানাহু ওয়া তা'আলা) বলেন,"আর তাঁর নিদর্শনাবলীর মধ্যে আর একটি নিদর্শন এই যে, তিনি তোমাদের জন্য তোমাদের মধ্য হতেই তোমাদের সঙ্গিনীদেরকে সৃষ্টি করেছেন, যাতে তোমরা তাদের নিকট শান্তি পাও  এবং তোমাদের মধ্যে পারস্পরিক ভালোবাসা ও মায়া-মমতা সৃষ্টি করেছেন। চিন্তাশীল সম্প্রদায়ের জন্য এতে অবশ্যই বহু নিদর্শন রয়েছে।"( সূরা-রূম: ২১)

▪"তোমরা কীভাবে তা (মোহরানা) ফেরত নিবে? অথচ তোমরা পরস্পর শয়ন সঙ্গী
হয়েছো এবং তোমাদের নিকট সুদৃঢ় অঙ্গীকার
গ্রহণ করেছ"। (সূরা-নিস: ২১)

▪ "যেমন নারীদের উপর অধিকার রয়েছে, তেমন তাদের জন্যও অধিকার রয়েছে ন্যায্য-যুক্তিসংগত ও নীতি অনুসারে। তবে নারীদের উপর শ্রেষ্ঠত্ব পুরুষদের আল্লাহ পরাক্রমশালী, প্রজ্ঞাময়"।
(সূরা-বাকারা: ২২)

▪ আল্লাহ্(সুবহানাহু ওয়া তা'আলা) বলেন,"তাদের সাথে তোমরা সদ্ভাবে আচরণ কর"।
 (সূরা-নিসা: ১৮)

▪ রাসূল(সাল্লাল্লাহু আলাইহি ওয়াসাল্লাম) বলেন,"তোমাদের মাঝে যে নিজের পরিবারের  কাছে ভাল, সেই সর্বোত্তম। আমি
আমার পরিবারের কাছে ভালো"।
(ইবনে-মাজাহ: ১৯৬৭)

▪ ইবনে আব্বাস(রাদি আল্লাহু আনহু) বলেন,"আমি যেমন আমার নিজের জন্য স্ত্রীর সাজসজ্জা কামনা করি। অনুরূপ তার জন্য আমার নিজের সাজগোজও পছন্দ করি।" (মুসলিম: ২)

▪ আল্লাহ(সুবহানাহু ওয়া তা'আলা)  বলেন,"বিত্তশালী স্বীয় বিত্তানুযায়ী ব্যয় করবে। আর যে সীমিত সম্পদের মালিক সে আল্লাহ(সুবহানাহু ওয়া তা'আলার) প্রদত্ত সীমিত সম্পাদ আর যে সীমিত সম্পদের মালিক সে আল্লাহ(সুবহানাহু ওয়া তা'আলার) প্রদত্ত সীমিত সম্পদ হতেই ব্যয় করবে। আল্লাহ(সুবহানাহু ওয়া তা'আলা) যাকে যে পরিমাণ দিয়েছেন, তার চেয়ে বেশি ব‍্যয় করার আদেশ কাউকে প্রদান করেন না।" ( সূরা-তালাক:৭)

▪ রাসূলুল্লাহ(সাল্লাল্লাহু আলাইহি ওয়াসাল্লাম) ইরশাদ করেন, “যে ব্যক্তি কোন মেয়েকে মোহরানা দেওয়া ওয়াদায় বিয়ে করেছে, কিন্তু সেই মোহরানা আদায় করার তার ইচ্ছে নেই, সে কিয়ামতের দিন আল্লাহর সামনে অপরাধী হিসেবে দাঁড়াতে বাধ্য হবে।" (মুসনাদে-আহমদ)

▪ "আর তোমরা স্ত্রীদেরকে তাদের মোহর দিয়ে দাও খুশীমনে। তারা যদি খুশী হয়ে তা থেকে অংশ ছেড়ে দেয়, তবে তা তোমরা স্বাচ্ছন্দ্যে ভোগ কর।"
(সূরা-নিসা: 8)


◆ বাসর রাতের দোয়া:

• দুই রাকাত নামাজ পড়ে পরস্পরের জন্য দোয়া-

اَللَّهُمَّ بَارِكْ لِىْ فِىْ أَهْلِىْ وَبَارِكْ لَهُمْ فِىَّ، اَللَّهُمَّ اجْمَعْ بَيْنَنَا مَا جَمَعْتَ بِخَيْرٍ وَ فَرِّقْ بَيْنَنَا إِذَا فَرَّقْتَ إِلَى خَيْرٍ
উচ্চারণ: "আল্লাহুম্মা বারিকলি ফি আহলি ওয়া বারিক লাহুম ফিইয়্যা, আল্লাহুম্মাজমায়া বাইনানা মা জামাআতা বিখইরিন ওয়া ফাররিক্ব বাইনানা ইযা ফাররক্বতা ইলা খইর।"
অর্থ: "হে আল্লাহ! আমার জন্য আমার পরিবারে বরকত দান কর এবং তাদের জন্য আমার মাঝে বরকত দাও। হে আল্লাহ! তুমি যা ভালো একত্রিত করেছো তা আমাদের জন্য একত্রিত কর। আর যখন কল্যাণের জন্য বিচ্ছেদ কর তখন আমাদের মাঝে বিচ্ছেদ কর।"
(তাবারানী, মুজামুল কাবীর-হাদিস নং: ৮৯০০, মাজমাউয যাওয়ায়েদ-হাদিস নং: ৭৫৪৭)

• দুই রাকাআত সালাত আদায়ের নিয়ম হলো, স্বামী আগে দাঁড়াবে আর স্ত্রী তার পেছনে দাঁড়াবে। তারপর জামাআতের সাথে দু'রাকাআত নফল সালাত আদায় করবে। নির্দিষ্ট কোন সূরা নেই, পছন্দ মত সূরা পড়বে। আর এই দুই রাকআত সালাতের কিরাআত রাতের বেলায় পড়া হলে একটু উঁচু স্বরে আর দিনের বেলায় পড়লে নিম্ন স্বরে পড়বে। যে কোন নফল সালাতের ক্ষেত্রে এটিই সাধারণ সুন্নাত। তারপর তারা উভয়ে তাদের নতুন জীবনের কল্যাণ চেয়ে এবং অকল্যাণ থেকে আশ্রয় চেয়ে মহান আল্লাহ(সুবহানাহু ওয়া তা'আলার) নিকট মন ভরে দুআ করবে।( ইসলামি সওয়াল-জবাব ফাতাওয়া নং: ১৫৪০২১)

• স্ত্রীর কপালের উপরের চুল হাতে নিয়ে এই দু‘আ পড়া-

اللَّهُمَّ إِنِّي أَسْأَلُكَ خَيْرَهَا، وَخَيْرَ مَا جَبَلْتَهَا عَلَيْهِ، وَأَعُوْذُ بِكَ
مِنْ شَرِّهَا، وَشَرِّ مَا جَبَلْتَهَا عَلَيْهِ

উচ্চারণ: "আল্লাহুম্মা ইন্নি আসআলুকা খইরহা, ওয়াখইর মা জাবালতাহা আলাইহি, ওয়া আউযুবিকা মিন শাররিহা, ওয়াশাররিমা জাবালতাহা আলাইহ।"
অর্থ: "হে আল্লাহ! আমি আপনার কাছে তার কল্যাণ ও যে কল্যাণের ওপর তাকে সৃষ্টি করেছেন, তার জন্য প্রার্থনা করছি। আর তার অমঙ্গল ও যে অমঙ্গলের ওপর তাকে সৃষ্টি করেছেন, তা থেকে আপনার কাছে আশ্রয় প্রার্থনা করছি।"
(সুনানে আবু দাউদ-হাদিস নং: ২১৬০, হাদিসটির সনদ: হাসান)

• এই সময় শুধু যৌন চিন্তাই নয় বরং ভবিষ্যৎ জীবনের বহু পরিকল্পনার কথাও উভয়ে আলোচনা করবে। একে অপরকে বিশেষ উপদেশ ও পরামর্শ দেবে।
যেমন: সাহাবী আবু দারদা(রাদি আল্লাহু আনহু) তাঁর স্ত্রীকে উপদেশ দিয়ে বলেছিলেন, "যখন আমাকে দেখবে যে, আমি রেগে গেছি, তখন তুমি আমার রাগ মিটাবার চেষ্টা করবে। আর তোমাকে রেগে যেতে দেখলে আমিও তোমার রাগ মিটাব।" (ফিকহুস সুন্নাহ: ২/২০৮)

▪ আল্লাহ(সুবহানাহু ওয়া তা'আলা) বলেন, "তোমাদের স্ত্রী তোমাদের শস্যক্ষেত্র স্বরূপ। সুতরাং, তোমরা তোমাদের শষ্যক্ষেত্রে যেভাবে ইচ্ছা গমন করতে পার।"(সূরা বাক্বারা: ২/২২৩)

• স্ত্রীর পায়ুপথে (মলদ্বারে) সঙ্গম হারাম। যে ব্যক্তি এমন কাজ করে সে অভিশপ্ত।"
(ইবনু মাজাহ হা/৬৩৯; তিরমিযী হা: ১৩৫; মিশকাত হা: ৫৫১)

▪ "স্ত্রীর মাসিক হলে সঙ্গম হারাম। কারণ, এই স্রাব অশুচি। পবিত্র না হওয়া পর্যন্ত স্ত্রীর নিকট সঙ্গমের জন্য যাওয়া নিষিদ্ধ।"
(আলকুরআন কারীম; ২/২২২)।

•সহবাসের সময় তারা উভয়ে উভয়ের কল্যাণের জন্য নিচের দোয়াটি পাঠ করবে। দোয়াটি পাঠ করা সুন্নাত-

▪ রাসূল (ﷺ) বলেছেন, ‘তোমাদের কেউ স্ত্রীর কাছে আসলে সে যেন বলে,

ﺑِﺴْﻢِ ﺍﻟﻠَّﻪِ، ﺍﻟﻠَّﻬُﻢَّ ﺟَﻨِّﺒْﻨَﺎ ﺍﻟﺸَّﻴْﻄَﺎﻥَ ، ﻭَﺟَﻨِّﺐْ ﺍﻟﺸَّﻴْﻄَﺎﻥَ ﻣَﺎ ﺭَﺯَﻗْﺘَﻨَﺎ
উচ্চারণ: "বিসমিল্লাহি আল্লাহুম্মা জান্নিবনাশ শায়ত্বানা ওয়া জান্নিবিশ শায়ত্বানা মা রাযাক্বতানা।"
অর্থ : "হে আল্লাহ! তোমার নামে (যৌন মিলন বা সহবাস) আরম্ভ করছি, তুমি আমাদের (স্বামী-স্ত্রী উভয়ের) কাছ থেকে শয়তানকে দূরে রাখ। আমাদের এ মিলনের ফলে যে সন্তান দান করবেন, সে সন্তানকেও শয়তান (যাবতীয় আক্রমণ) থেকে দূরে রাখ।"
(সহিহ বুখারী শরীফ: ৬৩৮৮, সহিহ মুসলিম শরীফ: ১৪৩৪)

▪ হযরত আবদুল্লাহ ইবনে আব্বাস(রাদিয়াল্লাহু আনহু) বর্ণনা করেন, রাসুলুল্লাহ(সাল্লাল্লাহু আলাইহি ওয়া সাল্লাম) বলেছেন, "যখন তোমাদের কেউ নিজ স্ত্রীর সঙ্গে মিলিত হওয়ার ইচ্ছা করে তখন উক্ত দোয়া পড়ে যেন মিলিত হয়। এ মিলনের ফলে যদি তাদের কোনো সন্তান আসে, শয়তান সে সন্তানের কোনো ক্ষতি করতে পারবে না।" (বুখারি, মুসলিম ও মিশকাত)

▪সহবাস করবে, সঙ্গম বা বীর্যপাতের পর গোসল করা (অর্থাৎ মাথা শুদ্ধ সর্বশরীর ধোয়া) ফরজ। তবে নগ্নাবস্থায় স্বামী-স্ত্রী আলিঙ্গনাদি করলে, বীর্যপাত না হলে এবং মযী (বীর্যের পূর্বে নির্গত আঠাল তরল পদার্থ) বের হলেও গোসল ফরয নয়। লজ্জাস্থান ধুয়ে ওযু যথেষ্ট। লিঙ্গাগ্র যোনী-মুখে প্রবেশ করালে বীর্যপাত না হলেও উভয়ের উপর গোসল ফরয। অনুরূপ লিঙ্গাগ্র যোনীপথে প্রবেশ না করিয়েও যে কোন প্রকারে বীর্যপাত করলে গোসল ফরজ।(মাজাল্লাতুল বহুসিল ইসলামিয়্যাহ; ২২/৮৯)।

▪একাধিক বার সঙ্গম অথবা গোসল ফরযের একাধিক কারণ হলেও শেষে একবার গোসল করলেই যথেষ্ট হবে। (জামিউ আহকামিন নিসা: ১/১২৫পৃঃ)

▪ স্বামী সঙ্গম করার পর-পরই স্ত্রীর মাসিক শুরু হয়ে গেলে একেবারে মাসিক বন্ধ হওয়ার পর গোসল করতে পারে। (জামিউ আহকামিন নিসা, ১/১৩০পৃ) অর্থাৎ মাসিকাবস্থায় পূর্ব-সঙ্গমের জন্য গোসল জরুরী নয়। একই রাত্রে বা দিনে একাধিকবার সহবাস করতে চাইলে দুই সহবাসের মাঝে ওযু করে নেওয়া উচিৎ। অবশ্য গোসল করলে আরো উত্তম। এতে পুনর্মিলনে অধিকতর তৃপ্তি লাভ হয়। (দেখুন আবুদাউদ হা/৪১৮০; সহীহ আত-তারগীব হা: ১৭৩, আদাবুয যিফাফ ১০৮পৃঃ)

▪ঘুমানোর পূর্বে সঙ্গম করে ফজরের পূর্বে গোসল করতে চাইলে লজ্জাস্থান ধুয়ে ওযু অথবা তায়াম্মুম করে শয়ন করা উত্তম। (আদাবুয যিফাফ ১১৩, ১১৭-১১৮ পৃ)

▪ তারপর বাসর রাত শেষে সকালে  উঠে বরের জন্য মুস্তাহাব হলো বাড়িতে উপস্থিত আত্মীয়-স্বজনকে সালাম দেওয়া এবং তাদের জন্য দুআ করা। আত্মীয়-স্বজনেরও মুস্তাহাব হল,বরের জন্য অনুরূপ সালাম-দুআ করা। আল্লাহর রাসূল (ﷺ) এমনটি করেছেন। (নাসাঈ,আদাবুয যিফাফ ১৩৮-১৩৯ পৃঃ)

■ স্ত্রীদের জানা প্রয়োজন:

▪ মহানবী(সাল্লাল্লাহু আলাইহি ওয়াসাল্লাম) বলেছেন, “স্বামী যখন তাঁর স্ত্রীকে দৈহিক প্রয়োজনে আহবান করবে, সে যেনো স্বামীর কাছে অত্যন্ত দ্রুত চলে আসে। এমনকি সে রান্না ঘরে রুটি পাকানোর কাজে ব্যস্ত থাকলেও।”
(সুনানে তিরমিযি: ১১৬০ ছহীহুল জামে: ৫৩৪)

▪ মহানবী(সাল্লাল্লাহু আলাইহি ওয়াসাল্লাম) বলেছেন, “যে "স্ত্রী-স্বামীর" ডাকে সাঁড়া না দেয় এবং স্বামী রাগান্বিত অবস্হায় সারারাত একাকী কাটায়, সে স্ত্রীর উপর ফিরেস্তারা সকাল পর্যন্ত লা’নত দিতে থাকে।”
(ছহীহুল বোখারি: ৫১৯৩ ছহীহ মুসলিম: ১৪৩৬
সুনানে আবু দাউদ: ২১৪১ নাসাঈ)

▪ মহানবী(সাল্লাল্লাহু আলাইহি ওয়াসাল্লাম) বলেছেন, “তিন ব্যক্তির নামাজ তাঁদের মাথা অতিক্রম করেনা অর্থাৎ কবুল হয়না। তন্মধ্যে একজন হলেন অবাধ্য স্ত্রী, যে স্বামীর ডাকে সাঁড়া দেয়না এবং স্বামী রাগান্বিত অবস্হায় ঘুমায়।”
(তাবরানী:১০৮৬ সুনানে তিরমিযি: ৩৬০
হাকেম সিলসিলা ছহীহা: ২৮৮)

▪ মহানবী(সাল্লাল্লাহু আলাইহি ওয়াসাল্লাম) বলেছেন, “স্বামীর অনুমতি ব্যতিরেকে নফল রোজা রাখা যাবেনা এবং স্বামীর অপছন্দ ব্যক্তিকে ঘরে প্রবেশ করানো যাবেনা।”
(ছহীহুল বোখারি: ৫১৯৫ ছহীহ মুসলিম: ২৪১৭
দারেমী: ১৭২০ সিলসিলা আহাদিসুস ছহীহা: ৩৯৫)

▪ মহানবী(সাল্লাল্লাহু আলাইহি ওয়াসাল্লাম) বলেছেন, “পরকালে আল্লাহ(সুবহানাহু ওয়া তা'আলা) স্বামীর প্রতি অকৃতজ্ঞ স্ত্রীর দিকে তাকাবেন না।”
(নাসাঈ কুবরা: ৯১৩৫ বাযযার: ২৩৪৯ তাবরানী হাকেম: ২৭৭১ বাইহাক্বী: ১৪৪৯৭ সিলসিলাহ ছহীহা:২৮৯)

▪ মহানবী(সাল্লাল্লাহু আলাইহি ওয়াসাল্লাম) বলেছেন, “কোন স্ত্রী যদি তাঁর স্বামীর অধিকার সম্পর্কে জানতো, দিনে বা রাতের খাবার শেষ করে স্বামীর পাশে সারাক্ষণ দাঁড়িয়ে থাকতো।”
(ছহীহুল-জামে: ৫২৫৯ তাবরানী)

▪ মহানবী(সাল্লাল্লাহু আলাইহি ওয়াসাল্লাম) বলেছেন, “স্বামীর অবাধ্য স্ত্রীর জন্য জান্নাত হারাম।”
(মুসনাদে-আহমদ: ১৯০০৩ নাসাঈ হাকিম বায়হাক্বী)

▪ মহানবী(সাল্লাল্লাহু আলাইহি ওয়াসাল্লাম) বলেছেন, “যে স্ত্রী তাঁর স্বামীকে কষ্ট দেয়, জান্নাতের হুরেরা বলেন“ তোমার স্বামীকে কষ্ট দিওনা। তিনি তোমার কাছে সাময়িক মেহমান মাত্র। তোমাকে ছেড়ে অচিরেই আমাদের কাছে ফিরে আসবে।”
(তিরমিযি: ১১৭৪ ইব্নে মাজাহ: ২০১৪)

▪ "মা-বাবা সহ সকলের মৃত্যুতে শোক পালন হচ্ছে  মাত্র ৩ দিন পর্যন্ত। পক্ষান্তরে স্বামীর মৃত্যুতে শোক পালন করতে হবে ৪ মাস ১০ দিন।"
(সূরা আল বাক্বারা: ২৩৪ ছহীহুল বোখারি: ১২৮০
ছহীহ মুসলিম: ৩৮০২)



♻মহব্বাত-

▪ আবূ হুরাইরাহ্(রাদি আল্লাহু আনহু) থেকে বর্ণিত, তিনি বলেন,রাসূলুল্লাহ(সাল্লাল্লাহু 'আলাইহি ওয়া সাল্লাম) বলেছেন," কিয়ামতের দিন আল্লাহ(সুবহানাহু ওয়া তা'আলা) বলবেন,
আমার মাহাত্মের নিমিত্তে যারা একে অপরকে ভালোবেসেছে তারা কোথায় ? আজ আমি তাদেরকে আমার বিশেষ ছায়ায় ছায়া দান করব।"
(সহীহ-মুসলিম: ৬৩১৫)

১. "যে ঘরে স্বামী স্ত্রী একি কম্বলের নিচে ঘুমাবেন
ঐ ঘরে আল্লাহর রহমত নাজিল হতে থাকে।"
(বুখারী)

২. "যে ঘরে স্বামী ও স্ত্রী এক সাথে তাহাজ্জুদ এর
নামায পড়বে, সে ঘরে জীবনে কোনো দিন অশান্তি হবেনা।" ( বুখারী ও মুসলিম)

৩. "যে স্বামী তার স্ত্রীকে এক লোকমা ভাত খাইয়ে দিবে আল্লাহ ঐ স্বামীর ছগীরা গুনাহগুলো মাফ করে দিবেন। এবং যে স্ত্রী তার স্বামীকে এক লোকমা ভাত খাইয়ে দিবে, আল্লাহ ঐ স্ত্রীর ছগীরা গুনাহগুলো মাফ করে দিবেন। এবং প্রতি লোকমার বিনিময়ে ১০০০ নেকি উভয়ের আমলনামায় দান করবেন।" ( মুসলিম-শরীফ)
অন‍্য হাদিসে আছে,"স্ত্রীর মুখে খাবারের লোকমা তুলে দেয়া সুন্নাত।স্ত্রীকে খাইয়ে দিলে তা সদকা হিসেবে কবুল হয় এবং তার প্রতিদান রয়েছে।" [সহীহ-আবু দাউদ: ২৮৬৪]

৪. "যে ঘরে "স্বামী-স্ত্রী" একই প্লেটে খাবার খাবে যতক্ষণ খাবার খেতে থাকবে ততক্ষণ তাদের আমলনামায় সওয়াব লিখা হয়।" (তিরমিজি)

৫. "স্বামী-স্ত্রী" যখন একই বিছানায় শয়ন করে বা বসে অথবা গল্প করে,হাসি খুশি কথা বলে তখন প্রতিটা মিনিটে এবং "স্বামী-স্ত্রীর" প্রতিটা কথাতে প্রতিটা সেকেন্ডে তাদের আমল নামায় ১০ টা করে নেকি লিখা হয়।" ( আবু-দাউদ)

৬. "যে স্ত্রী তার স্বামীকে সকালে ঘুম থেকে জাগিয়ে পবিত্র করে ফজরের সালাতে মসজিদে পাঠিয়ে দেয়, ঐ স্ত্রীর প্রতি স্বামীর অন্তরে আল্লাহর তরফ থেকে ভালোবাসার নুর পয়দা হয়।" (বুখারী-শরিফ)

৭. "যে স্বামী তার স্ত্রীকে একবার চুমু দিবে এবং যে স্ত্রী তার স্বামীকে একবার চুমু দিবে প্রতিটা চুমুর বিনিময়ে ১০০ টা নেকি তাদের আমলনামায় লিখা হয় মুসনাদে আহমদ।" ( "স্বামী স্ত্রী" অধ্যায়)

৮. "যে স্বামী তার স্ত্রীর নিকট গমন করে এবং শারীরিক মিলনের আগে ২ রাকাত নামাজ পড়ে নেয় ও রাসূল(সাল্লাল্লাহু আলাইহি ওয়াসাল্লাম) এর সুন্নাত মতো স্ত্রীর সাথে শারীরিক মিলন করে তাদের প্রতিবার মিলনে একটি উট কুরবানি করার সওয়াব তাদের উভয়ের আমল নামায় লিখা হয়।"
(বায়হাকী )( "স্বামী স্ত্রী" ও পারিবারিক অধ্যায়)

৯. হায়েয অবস্থায় স্ত্রীর সাথে সাধারণ মেলামেশা করা সুন্নাত। (বুখারী: ৩০০)

১০. যে স্বামী তার স্ত্রীকে কোরআনের এলেম শিখাবে এবং নিজেও শিখবে এবং সে অনুযায়ী আমল করবে আল্লাহ(সুবহানাহু ওয়া তা'আলা)  মৃত্যুর পর তাদেরকে জান্নাত দান করবেন।

১১. "স্ত্রীর কোলে মাথা রেখে কোরআন তেলাওয়াত করা প্রিয় নবীজির সুন্নাহ!” সুবহানাল্লাহ। [সহীহ-বুখারী: ২৯৭]

১২. "যে সন্তান তার পিতামাতার ভরণ পোষন করবে বা সেবা করবে এবং নিজ স্ত্রীর ইজ্জতের হেফাজত করবে তাদের জীবনের সমস্ত গুনাহ মাফ করে দেওয়া হবে।" ( মুসলিম-শরীফ)


• সহধর্মিণীর হৃদয়ের ভাষা বুঝুন:
▪ রাসূলুল্লাহ ﷺ একবার আয়শাকে(রাদি আল্লাহু আনহা) বললেন, "হে আয়শা! আমি অবশ্যই জানি কখন তুমি আমার প্রতি সন্তুষ্ট থাক আর কখন অসন্তুষ্ট হও। আয়শা(রাদি আল্লাহু আনহা) জিজ্ঞেস করলাম, তা আপনি কিভাবে জানেন? রাসূলুল্লাহ ﷺ বললেন, যখন তুমি আমার প্রতি সন্তুষ্ট থাক, তখন তুমি এরূপ বল,‘মুহাম্মাদের রবের কসম, আর যখন তুমি অসন্তুষ্ট হও তখন বল, ‘ইবরাহীমের রবের কসম’! আয়শা(রাদি আল্লাহু আনহা) বললেন, জী হ্যাঁ, ইয়া রাসূলাল্লাহ। আল্লাহর শপথ! (রাগের সময়) আমি কেবল আপনার নামটাই বাদ দেই।"

☆ লোকটা মজা করে বলল,"আমার স্ত্রীর দুটি নামাজের ওড়না আছে। একটা সে নিজের টাকায় কিনেছে। আরেকটা আমি কিনে দিয়েছি। একদিন অবাক হয়ে লক্ষ্য করলাম, যেদিন আমাদের দুজনের ঝগড়া হয়, সেদিন আমার কিনে দেয়া ওড়না ব্যবহারে থাকলেও নামাজ পড়ার সময় সে আমার দেয়া ওড়নাটা খুলে, নিজের ওড়না পরে নামাজ পড়ে। অনেক কৌশল খাটিয়ে কারণটা বের করেছি। স্ত্রীর বক্তব্য অনেকটা এমন,যে আমার সাথে ঝগড়া করে, তার দেয়া ওড়না পরে নামাজ পড়ে, তাকে কেন সওয়াবের ভাগিদার বানাব?" (শায়েখ আতিকুল্লাহ)

• স্ত্রী দুঃখ পেলে সান্ত্বনা দেয়া:
▪ আল্লাহর রাসূল ﷺ এর প্রিয় সহধর্মিণী সাফিয়াহ (রাদি আল্লাহু আনহা) ইসলাম গ্রহনের পুর্বে ইহূদী ছিলেন। তো রাসুলুল্লাহ ﷺ একবার হযরত সাফিয়াহর(রাদি আল্লাহু আনহা) গৃহে গিয়ে দেখলেন, তিনি কাঁদছেন । কারণ জিজ্ঞেস করলে, তিনি বললেন, আয়শা এবং যায়নাব বলেন, আমরা রাসূলুল্লাহর স্ত্রী এবং গৌরবের দিক হতে একই রক্তধারার অধিকারিণী। সুতরাং আমরাই শ্রেষ্ঠত্বের দাবীদার।
একথা শুনে রাসুলুল্লাহ ﷺ বললেন, তুমি কেন বললে না যে,আমি আল্লাহর নবী হযরত হারুণের বংশধর ও হযরত মুসার ভ্রাতুষ্পুত্রী এবং রাসুলুল্লাহ ﷺ আমার স্বামী । অতএব তোমরা কোন দিক হতে আমার চাইতে শ্রেষ্ঠত্বের অধিকারী হতে পার? অতঃপর আল্লাহর রাসূল ﷺ তাঁর নিজ হাত দিয়ে সাফিয়াহ (রাদি আল্লাহু আনহা) এর চোখ মুছে দিলেন।

• স্ত্রীর কোলে মাথা রেখে শোয়া:
▪ আল্লাহর রাসূল ﷺ প্রায়সময় উম্মুল মু'মিনীন খাদিজা(রাদি আল্লাহু আনহা) এর কোলে মাথা রাখতেন, এবং তাঁর মৃত্যুর পর আয়শা(রাদি আল্লাহু আনহা) এর উরুর উপর মাথা রেখে শুতেন। যখন আয়শা(রাদি আল্লাহু আনহা) ঋতুবর্তী অবস্থায় উপনীত হতেন, তখন রাসূল ﷺ তাঁর উরুর উপর শুয়ে কোর'আন তিলাওয়াত করতেন।

▪ উম্মুল মু'মিনীন আয়শা(রাদি আল্লাহু আনহা) প্রায় সময় রাসূলুল্লাহর ﷺ মাথার চুল আচড়ে দিতেন। এমনকি তিনি রাসূলুল্লাহ ﷺ এর মাথা ধৌত করে দিতেন।

• একই পাত্র হতে খাওয়ার অভ্যেস শুরু করুন:
▪ যখন উম্মুল মু'মিনীন আয়শা(রাদি আল্লাহু আনহা) গ্লাসে করে পানি খেতেন, আল্লাহর রাসূল ﷺ ঠিক প্রিয় সহধর্মিণীর ঠোট লাগা অংশে ঠোট লাগিয়ে পানি পান করতেন। যখন আয়শা(রাদি আল্লাহু আনহা) গোশত খেতেন, তখন আল্লাহর রাসূল ﷺ আয়শা হতে গোশতটা টান দিয়ে নিয়ে নিতেন, এবং ঠিক আয়শা(রাদি আল্লাহু আনহা) যেদিকটায় ঠোট লাগিয়ে খেয়েছেন, একই স্থান থেকে তিনি ﷺ ও খাওয়া শুরু করতেন।

• লজ্জা ফেলে মুসাহাফা করুন:
▪ আল্লাহর রাসূল ﷺ প্রায় সময় স্ত্রীদের চুমু খেতেন। তাঁদের সাথে আদর আহ্লাদ করতেন। যখন রাসূলুল্লাহ ﷺ সিয়াম রাখতেন, ঠিক তখন তিনি স্ত্রীদের চুমু দিয়েছেন এমন কথাও হাদিসে পাওয়া যায়।

• একে অপরের মুখে হাত তুলে খাইয়ে দিন:
▪ আল্লাহর রাসূল ﷺ বলেন, "তুমি আল্লাহর সন্তুষ্টির উদ্যেশ্যে যা ব্যয় করবে তার উত্তম প্রতিদান পাবে। এমনকি স্বীয় স্ত্রীর মুখে তুলে দেওয়া লোকমার বিনিময়েও।"

• স্ত্রীর হাতের কাজে সাহায্য করুন:
▪ আসওয়াদ(রাদি আল্লাহু আনহু) বলেন," আমি আয়শা(রাদি আল্লাহু আনহা)-কে জিজ্ঞেস করলাম, রাসূলুল্লাহ ﷺ ঘরে কী কাজ করতেন? তিনি বলেন, রাসূলুল্লাহ ﷺ ঘরের কাজে ব্যস্ত থাকতেন অর্থাৎ গৃহস্থালির কাজে পরিবার-পরিজনের সহযোগিতায় থাকতেন। যখন নামাজের সময় হতো নামাজে চলে যেতেন।"

▪ আল্লাহর রাসূল ﷺ প্রায় সময় তাঁর স্ত্রীদের গল্প শোনাতেন। আয়শা(রাদি আল্লাহু আনহা) কে তিনি উম্মে যারাহ এর বিখ্যাত গল্প শুনিয়ে বলেছিলেন যে,"হে আয়শা আমি তোমাকে আবু যারাহ এর মতো ভালোবাসি, যেভাবে সে উম্মে যারাহ কে ভালোবাসতো।"

• স্ত্রীকে নিয়ে তার প্রিয় জায়গায় ঘুরতে যান:
▪ একবার ইথিওপিয়া থেকে কিছু লোক এসে মাসজিদ আন নববীতে তরবারি খেলা দেখাচ্ছিল। আয়শা(রাদি আল্লাহু আনহা) রাসূল ﷺ কে বললেন তিনি খেলা দেখতে চান।

রাসূল ﷺ আয়শাকে নিয়ে গেলেন এবং তাঁকে আড়াল করে সামনে দাঁড়িয়ে । আয়শা(রাদি আল্লাহু আনহা) রাসূলুল্লাহ(সাল্লাল্লাহু আলাইহি ওয়াসাল্লাম) এর পিছনে দাঁড়িয়ে খেলা দেখতে লাগলেন। এত দীর্ঘ সময় তিনি খেলা দেখলেন যে, রাসূলুল্লাহ ﷺ বারবার এক পা থেকে আরেক পায়ে ভর দিয়ে দাঁড়াচ্ছিলেন। তিনি আয়শা(রাদি আল্লাহু আনহা) কে জিজ্ঞেস করলেন যে তাঁর দেখা শেষ হয়েছে কিনা। আয়শা বললেন তিনি আরো দেখতে চান। কোন আপত্তি না করে রাসূল ﷺ সেভাবেই দাঁড়িয়ে থাকলেন। দীর্ঘক্ষণ পর আয়শা(রাদি আল্লাহু আনহা) নিজেই ক্লান্ত হয়ে বললেন যথেষ্ট হয়েছে। এরপর রাসূল ﷺ তাঁকে বাসায় নিয়ে আসলেন।

• স্ত্রীর সাথে দৌড় প্রতিযোগিতা করুন:
▪ আয়শা(রাদি আল্লাহু আনহা) তখন হালকা গড়নের ছিলেন। রাসূল ﷺ কোন এক সফর থেকে ফিরছিলেন। সাথে ছিলেন আয়শা(রাদি আল্লাহু আনহা)। তিনি সাহাবীদেরকে বললেন সামনে এগিয়ে যেতে। তাঁরা চোখের আড়াল হলে রাসূল ﷺ আয়শা(রাদি আল্লাহু আনহা) কে দৌড় প্রতিযোগীতায় আহ্বান করলেন। আয়েশা(রাদি আল্লাহু আনহা) জিতে গেলেন সেইবার। এর কয়েক বছর পর একই সিনারিও। আবার রাসূল ﷺ আয়শাকে(রাদি আল্লাহু আনহা) দৌড় প্রতিযোগীতায় আহ্বান করলেন। এবার রাসূল ﷺ জিতে গিয়ে মজা করে বললেন, “এটা আগেরটার শোধ।”

• সহধর্মিণীকে প্রিয় নামে ডাকুন:
▪ আয়শাকে(রাদি আল্লাহু আনহা) নবী ﷺ আদর করে ডাকতেন হুমায়রা বলে। হুমায়রা অর্থ 'লাল বর্ণের রমনী'। রাসূলুল্লাহ ﷺ এর আদর মাখা ডাক শুনে আয়শা(রাদি আল্লাহু আনহা) কাছে আসতেন তাকে জড়িয়ে ধরতেন, এরপর কবিতা পাঠ করে আল্লাহর রাসূলকে ﷺ শোনাতেন।

▪ এমনও হয়েছে আল্লাহর রাসূল ﷺ একবার আয়শা(রাদি আল্লাহু আনহা) এর দিকে তাকিয়ে মন্ত্রমুগ্ধের মতো বলেন, "তোমার চক্ষুদ্বয় কত্ত সাদা।"

• প্রিয় মানুষের জন্য নিজেকে সাজান:
▪ ইবনে আব্বাস(রাদি আল্লাহু আনহু) বলেন, "আমি যেমন আমার জন্য স্ত্রীর সাজগোজ কামনা করি, অনুরূপ তার জন্য আমার নিজের সাজগোজও পছন্দ করি।"

• সুগন্ধী ব্যবহার করা:
▪ আয়শা(রাদি আল্লাহু আনহা) এর কাছে যেসব সুগন্ধি থাকত, সেগুলো থেকে উত্তম সুগন্ধি হজরত আয়শা(রাদি আল্লাহু আনহা) রাসূলুল্লাহ ﷺ কে লাগিয়ে দিতেন। সুগন্ধী আল্লাহর রাসূল ﷺ এর প্রিয় ছিলো। তাই স্বামীদের উচিত তাদের স্ত্রীদের সম্মুখে সুগন্ধী ব্যবহার করা, এবং স্ত্রীদের উচিত তাদের স্বামীদের সম্মুখে নিজেকে রঙ দিয়ে সাজানো যা তাকে আকৃষ্ট করে।

• বৈবাহিক সম্পর্কের গোপনীয়তা রক্ষা করা:
সাংসারিক সমস্যা নিয়ে অন্যদের সাথে আলোচনা না করাই শ্রেয়। "স্বামী-স্ত্রীর" মাঝে উপভোগ্য বিষয়গুলো গোপন করা।
▪ রাসূলুল্লাহ ﷺ বলেন, "কিয়ামতের দিন আল্লাহ(সুবহানাহু ওয়া তা'আলার) দরবারে সর্ব-নিকৃষ্ট ব্যক্তি সে, যে নিজের স্ত্রীর সাথে মিলিত হয় এবং যার সাথে তার স্ত্রী মিলিত হয়, অতঃপর সে এর গোপনীয়তা প্রকাশ করে বেড়ায়।"

• স্ত্রীর পরিবার এবং আত্মীয়ের খবর নেয়া:
▪ নবীজি ﷺ মাঝে মাঝে একটা ভেড়া জবাই করে বলতেন,"এই ভেড়ার মাংস খাদিজার বান্ধবীদের জন্য পাঠিয়ে দাও।"

লক্ষ করুন, নবীজি যে কেবল খাদিজা(রাদি আল্লাহু আনহা) এর জীবিত অবস্থায় এমন করেছেন তা নয় বরং তিনি তো খাদিজা(রাদি আল্লাহু আনহা) মারা যাবার পরেও তাঁর বান্ধবীদের সাথে সৌহার্দ্য বজায় রেখেছেন। এটা তিনি করতেন খাদিজা(রাদি আল্লাহু আনহা) এর প্রতি ভালোবাসা থেকে।

▪ আবু বকর(রাদি আল্লাহু আনহু) একবার বলছিলেন," আমি তিনটি বিষয় খুব পছন্দ করি, এর মাঝে একটি হল-'আমি মুহাম্মদের শ্বশুর' উক্ত কথা দ্বারা এটাই প্রমান করে আল্লাহর রাসূল ﷺ শ্বশুর বাড়ির লোকেদের কেমন মহব্বত করতেন, এবং কতোটা আপন করে নিয়েছিলেন।

☆ "জান্নাতের এতো মনোহর আয়োজন আদম আলাইহিস সালামের অন্তর থেকে একজন সঙ্গীর শূন্যতা কাটাতে পারেনি। একজন হালাল জীবনসঙ্গীর মূল্য কতোটা উঁচুতে, ভাবুন।"
( আরিফ আজাদ)

☆ "বিয়ে হলো ক্ষনস্থায়ী জীবনে চিরস্থায়ী ভালোবাসার আয়োজন।" (শাইখ আহমাদুল্লাহ)

☆ শায়েখ আতিকউল্লাহ্ (হাফি:) বলেন,
"জীবনসঙ্গীকে বন্ধু বানাতে পারাটা জীবনের সবচেয়ে বড় সাফল্য। সব দম্পতি একে অপরের বন্ধু হয়ে উঠতে পারেনা। কোন কোন দম্পতি তো মনিব-দাসী, রাজা-প্রজা, বাবা-মেয়ে, মা-ছেলে, আবার কোন দম্পতি মাস্তান-অবলা নারী হয়েই দাম্পত্যের সারাটাজীবন কাটিয়ে দেয়।একে অপরের সহায়ক ও পরিপূরক খুব কম দম্পতিরই হয়ে ওঠা সম্ভব হয়।"

☆ "স্বামী-স্ত্রীর" মাঝে সম্পর্ক কেমন হবে?
চোখ ও হাতের মতো।যেমন হাতে ব্যথা লাগলে, চোখ দিয়ে অশ্রু ঝরে। চোখ দিয়ে অশ্রু ঝরলে, হাত তা মুছে ফেলে। (আতিক উল্লাহ)

☆ "হোক না অল্প তবুও সুন্দর কথা,যত্নশীল আচরণ। জীবনসঙ্গীকে সুখের সাগরে ভাসিয়ে দেয়ার জন্য এর চেয়ে বেশি কিছু লাগে না।"
(শাইখ আতিক উল্লাহ হাফি.)

☆ "মানুষ বলে চাঁদ পৃথিবীর চারপাশে ঘোরে। তোমাকে দেখার পর মনে হচ্ছে চাঁদ পৃথিবীতে হাঁটে।"(বই: সবুজ চাদে নীল জোসনা)

▪ আয়েশা(রাদি আল্লাহু আনহা) এবং রাসূলুল্লাহ(সাল্লাল্লাহু আলাইহি ওয়াসাল্লাম) ভালবাসা প্রকাশে এমন সাংকেতিক ভাষা ব্যবহার করতেন,যা কেউ বুঝতে পারতো না। একবার আয়েশা(রাদি আল্লাহু আনহা) রাসূলুল্লাহ(সাল্লাল্লাহু আলাইহি ওয়াসাল্লাম) কে জিজ্ঞেস করলেন রাসূল(সাল্লাল্লাহু আলাইহি ওয়াসাল্লাম) তাকে কেমন ভালোবাসেন।
রাসূল(সাল্লাল্লাহু আলাইহি ওয়াসাল্লাম) উত্তর দিলেন, একটি শক্ত গিটোর মতো। এমন গিট তা যতইটানা হয় সেটির বাধন ততই শক্ত হয়।
আয়েশা(রাদি আল্লাহু আনহা) প্রায় ঠাট্টাচ্ছলে জিজ্ঞেস করতেন গিটের কি অবস্থা ? রাসূলুল্লাহ (সাল্লাল্লাহু আলাইহি ওয়াসাল্লাম) উত্তর দিতেন প্রথম দিনের মতোই শক্ত আছে।
আমার ভীষণ ভীষণ ভীষণ প্রিয় হাদিসের মধ্যে এটা একটা। (বই:প্রিয়তমা-পিডিএফ)

☆ গোসল সেরে বউকে বললাম, "কোন পাঞ্জাবিটা পরা যায় বলুন তো?"
-"কেনো? আমার পছন্দ কি ভালো?"
-"আপনার পছন্দ খারাপ হলে কি আর আমাকে বিয়ে করতেন?পছন্দ ভালো বলেই তো আমাকে বেছে নিয়েছেন।" (আরিফ আজাদ)

☆ "তুমি আমার কোন কাজেই সাহায্য করো
নাহ!
- আমি ত তোমাকে ঘরের সব কাজেই সাহায্য করি। যেমনসকালে নাশতা তৈরির জন্য তোমাকে যত্ন করে ডেকে দিই। অফিসে যাওয়ার সময় আমাকে জামা-জুতো পরিয়ে দিতে সাহায্য করি। খাবার বেড়ে দিলে সেগুলো দ্রুত খেয়ে ফেলি, যাতে বাসনকোসন ধোয়ার জন্য তোমাকে বেশিক্ষণ বসে থাকতে না হয় আমি ত তোমার সবকাজেই এভাবে সহযোগিতা করি।"  (শায়খ আতিক উল্লাহ)

☆ “যে কোনও ভালোবাসারই আড়াল প্রয়োজন হয়। স্বামীকে ঘরের বাইরে যেতে হয়। স্ত্রীকে মাঝেমধ্যে বাপের বাড়ি যেতে হয়। দুজন সারাক্ষণ চোখের সামনে থাকা ভালোবাসার জন্য পুষ্টিকর নয়”
(বই:দোস্ত, জানেমান,মুহাম্মাদ আতীক উল্লাহ্‌,মাকতাবাতুল আযহার)


▪ একদিন রাসূল(সাল্লাল্লাহু আলাইহি ওয়াসাল্লাম) ফাতিমা(রাদি আল্লাহু আনহা)-এর ঘরে প্রবেশ করে আলী(রাদি আল্লাহু আনহু)-কে দেখতে না পেয়ে বললেন, আলী কোথায়?
উত্তরে ফাতিমা(রাদি আল্লাহু আনহা) বললেন, আমার এবং তার মধ্যে কিছু [মনমালিন্য] হয়েছে।
এ কথা শুনে রাসূল(সাল্লাল্লাহু আলাইহি ওয়াসাল্লাম) ফাতিমা(রাদি আল্লাহু আনহা) -এর উপর রাগান্বিত হলেন এবং ঘর থেকে বেরিয়ে গেলেন। [বুখারী: ৪৪১]



♻পরিবারের পর্দা-

☆ ব্যক্তিত্বহীন পুরুষরাই ঘরের নারীদেরকে পর পুরুষের সামনে শো-অফ করতে স্বাচ্ছন্দ্যবোধ করে! এটা স্পষ্ট আল্লাহ(সুবহানাহু ওয়া তা'আলার) আদেশ লঙ্ঘন করা হয়!

▪ আসলেই "একজন বিবেকবান পুরুষের জন্য এটা মেনে নিয়া কঠিন যে,একজন আজনবী ব্যক্তি( অনাত্মীয় পুরুষ) তার ফতী এবং কন্যার মুখমন্ডল দেখবে।"
(ইমাম ইবনে হাজার আসকালানী রাহি ফাতহলবারী: ১২/২৪৮)

▪ " জান্নাতের ঘ্রাণ চল্লিশ বছরের দুরত্ব হতেও পাওয়া যাবে।" (বুখারী: ৩১৬৬)

▪ রাসূল(সাল্লাল্লাহু আলাইহি ওয়াসাল্লাম) বলেন," যে ব‍্যক্তি তার পরিবারের মাঝে অশ্লীলতাকে প্রশ্রয় দে, সে ব‍্যক্তি দাইয়ূস হিসাবে গণ‍্য হবে। "
(মুসনাদে আহমদ : ৫৮৩৯)

▪ ‌নিজের মা, বোন, স্ত্রী, মেয়ে এবং অধিনস্ত নারী ইসলামিক শরিয়ত অনুযায়ী পর্দার মাঝে নেই মানেই তারা বেপর্দা নারী।  আর আপনি হলেন দাইয়ূস।
▪ ‌বের্পদা নারী ৪জন পুরুষকে নিয়ে জাহান্নামে যাবে।
১.বাবা।
২. ভাই।
৩. স্বামী।
৪. ছেলে।

▪ "দাইয়ূস কখনোই জান্নাতে প্রবেশ করবে না।"
(নাসাঈ: ২৫৬২, আহমাদ, মিশকাত: ৩৬৫৫, সহীহুল জামে: ৩০৫২)

▪ রাসূলুল্লাহ(সাল্লাল্লাহু 'আলাইহি ওয়া সাল্লাম)
বলেছেন, "তিন ব্যক্তির প্রতি মহান মহিয়ান আল্লাহ (সুবহানাহু ওয়া তা'আলা) কিয়ামতের দিন দৃষ্টি দিবেন না (রহমতের দৃষ্টিতে দেখবেন না), ১.পিতা মাতার অবাধ্য (সন্তান), 
২. পুরুষের বেশধারী নারী এবং 
৩. দাইয়ূস (স্ত্রীকে বেপর্দা ও পরপুরুষের সঙ্গে মিশতে দেয়া স্বামী যে স্ত্রী কন্যার পাপাচারে যে ঘৃণাবোধ করেনা।) 
আরও তিন ব্যক্তি জান্নাতে প্রবেশ করতে পারবেনা,
১. পিতা মাতার অবাধ্য (সন্তান),
২. মাদকাসক্ত ব্যক্তি (যে মদ্যপ তাওবা ছাড়া মৃত্যুবরণ করে) এবং
৩. দানকৃত বস্তুর খোঁটা দানকারী ব্যক্তি (দান করার পর যে দানের উল্লেখ করে গঞ্জনা দেয়।)"
(সুনানে আন- নাসায়ী, হাদিস: ২৫৬২)

▪ একদিন এক ব্যাক্তি আলি ইবনু আবি তালিব(রাদি আল্লাহু আনহু) কে জিজ্ঞাসা করলেন তার স্ত্রী কেমন আছে? তিনি উত্তর দিলেন," যদি তোমার রক্ত হালাল হতো,তাহলে আমি তরবারি দিয়ে তোমার মাথা কেটে ফেলতাম।"
[ ইবনে কাসীর,আল- বিদায়া ওয়ান- নিহায়া]
সাহাবীরা তাদের স্ত্রীর নাম পর্যন্ত পরপুরুষদের বলতো না। এটাই গায়রত!

▪ মক্কার এক মুশরিক তার উটকে জবেহ করে দিচ্ছিলো! যখন তাকে জিজ্ঞেস করা হলো জবেহ কেন করলে, তোমার প্রয়োজন হলে তো বিক্রি করে দিতে পারতে! লোকটি বললো, এই উটের উপর আমার মহিলারা বসত। বিক্রি করে দিলে এই উটের উপর অন্যপুরুষ বসবে। এটা আমার সহ্য হবেনা। তাই এই উট ই রাখবোনা। একজন মুশরিক হওয়া সত্ত্বেও তার কত গায়রত!আর আমাদের, আমার ভাই-বোনদের কি দশা! আস্তাগফিরুল্লাহ। (মাহমুদ বিন ক্বাসিম)

▪ রসূলুল্লাহ ﷺ বলেন," তারা জান্নাত তো পাবে না, জান্নাতের গন্ধও পাবে না।"

▪ " আর দুনিয়ার জীবনটা তো ধোকার সামগ্রী ছাড়া আর কিছুই নয়।" (সূরা-হাদীদ: ২)



◾ নবিজি(সাল্লাল্লাহু আলাইহি ওয়া সাল্লামের) হাদিস থেকে আমরা জানতে পারি,
▪ একবার অন্ধ সাহাবি ইবনু উম্মি মাকতুম(রাযিয়াল্লাহু আনহু) নবিজির কাছে এলে নবিজি উম্মু সালামা ও মাইমুনা (রাযিয়াল্লাহু আনহুমাকে) ঘরের ভেতরে চলে যেতে বলেন। এমন আদেশ পেয়ে তারা বললেন, ‘ইয়া রাসুলাল্লাহ! ইনি তো অন্ধ।' তখন নবিজি(সাল্লাল্লাহু আলাইহি ওয়া সাল্লাম) বললেন, “তোমরা তো অন্ধ নও।"
(জামি তিরমিযি : ২৭৭৮; সুনানু আবি দাউদ : ৪১১২; মুসনাদু আহমাদ : ২৬৫৩৭-হাদিসটির সনদ সহিহ)

● এক অপরের পর্দা-

☆ " হালাল,,
আমি যদি হারামে চোখ পড়ার সাথে সাথে দৃষ্টি ফিরিয়ে দ্বিতীয়বার না তাকাই, তাহলে আমার ঘরে থাকা ‘হালালের’ হালাওয়াত মিষ্টতা বেড়ে যাবে।" (শাইখ আতিক উল্লাহ হাফি)
স্ত্রীকে কি উপহার দিবেন খুঁজে পাচ্ছেন না?
নিজেকে পর'নারী থেকে হেফাজত করুন। এটাই স্ত্রীর জন্য শ্রেষ্ঠ উপহার!

☆ একজন দাঁড়িওয়ালা যুবক এবং তার বাচ্চা সহ দাঁড়িয়ে আছে। বাচ্চাটি কান্না করতেছে, অনেক। একটু পাশেই দাঁড়িয়ে আছে আরেকটি যুবক,যার কোন দাঁড়ি নেই, ক্লিন সেভ।
তখন ক্লিন সেভ করা লোকটি বাচ্চাটিকে তার কুলে নিয়ে নিল, সাথে সাথে বাচ্চার কান্না বন্ধ হয়ে গেল! অতঃপর ক্লিন সেভ করা লোকটি, দাঁড়িওয়ালা যুবক কে উদ্দেশ্য করে বললো- আপনার মুখে দাঁড়ি থাকার কারণে, আপনার বাচ্চা আপনাকে ভয় পাইছে, যার কারণে সে কান্না করতেছে। তখন দাঁড়িওয়ালা যুবক তার উত্তরের জবাব দিল- আসলে আমার দাঁড়ির কারণে সে কান্না করে নি। বরং সে আপনাকে তার মা মনে করেছে। কি বুঝলেন?

☆ বিয়ের পর স্বামীকে দাড়ি রাখার আদেশ দেওয়া স্ত্রীদের জন্য ওয়াজিব এবং স্ত্রীদের পর্দায় রাখা স্বামীদের জন্য ফরজ।

☆ অধিকাংশ দাম্পত্যিদের প্রশ্ন,
স্বামী যদি চায় স্ত্রী কি ভ্রু প্লাগ করতে পারবে?
স্ত্রী যদি চায় স্বামী কি দাঁড়ি সেভ করতে পারবে?
উত্তর : হ্যাঁ, "স্বামী -স্ত্রী" দুজনে মিলে যদি ঠিক করেন একসাথে জাহান্নামে যাবেন, তাহলে করতে পারেন। (শায়েখ ড.মনজুরে ইলাহী)



☆ স্বামী স্ত্রীর স্বপ্ন হওয়া উচিত,তুমি করবা পর্দা।
আমি রাখবো দাড়ি !! দুজন মিলে বানাবো জান্নাতে বাড়ি!ইনশা~আল্লাহ।

☆ স্বামী: তুমি তো অসুস্থ, বুয়া আন্টিকে বলো আমার কাপড়গুলো ধুয়ে দিতে?
স্ত্রী: আচ্ছা, আমার কাপড়গুলোও তাহলে পাশের
দোকানে আয়রন করতে দিয়ে আসুন!
স্বামী: না, তোমার পোশাক অন্য কোনো পুরুষ স্পর্শ করবে এটা আমার গায়রতে সইবে না।
স্ত্রী: জ্বী, তেমনি আপনার কাপড় অন্য কোনো মহিলা ধরবে এটা আমার গায়রতে সইবে না।
(অনেকেরই গায়ে লাগবে, বাড়াবাড়ি মনে হবে। কারণ এটা গায়রত, যা আমাদের অনেকেরই নেই বললেই চলে বর্তমানে।)

● বাড়ির মধ্যে পুরুষদের হাফপ্যান্ট পরা-

☆ "স্বামী-স্ত্রীর" একে অপরের জন্য সম্পূর্ণ হালাল করেছেন এবং তাদের মাঝে কোন ধরণের পর্দা আবশ্যক করেনি।

▪ আল্লাহ (সুবহানাহু ওয়া তা'আলা) বলেন,
"তারা (স্ত্রীরা) তোমাদের জন্য পোশাক এবং তোমরা তাদের জন্য পোশাক।"
 (সূরা বাকারা: ১৮৬)

▪ তাফসিরে কুরতুবিতে এর ব্যাখ্যায় বলা হয়েছে,
"পোশাক মূলত: কাপড়। কিন্তু "স্বামী-স্ত্রী" একে অপরের জন্য পোশাক বলা হয়েছে এ জন্য যে, দেহের সাথে দেহের সংযোগ ঘটে, একে অপরের সাথে মিলিত হয় এবং পোশাকের মত একে অপরের সঙ্গে থাকে।" (সূরা বাকারার : ১৮৬ নং আয়াতের ব্যাখ্যা, তাফসিরে কুরতুবী)

▪ বাহয বিন হাকিম তার পিতা হ’তে তিনি তার দাদা হ’তে বর্ণনা করেন। তিনি বলেন, আমি বললাম, হে আল্লাহর রাসূল(সাল্লাল্লাহু আলাইহি ওয়াসাল্লাম), আমাদের আবরণীয় অঙ্গসমূহ কার সামনে আবৃত রাখব এবং কার সামনে অনাবৃত করতে পারি? তিনি বললেন, "তোমার স্ত্রী ও দাসী ব্যতীত সকলের সামনে তা আবৃত রাখ।" তবে বুঝমান ছেলেমেয়ে, অন্যান্য মহিলা বা মাহরাম পুরুষ থাকলে তাদের সামনে অবশ্যই সতর ঢাকতে হবে এবং শালীন পোশাক পরে চলাফেরা করতে হবে। আল্লাহু আলাম।
(উত্তর প্রদানে: আব্দুল্লাহিল হাদী বিন আব্দুল জলীল জুবাইল, সৌদি আরব)

● স্ত্রীর পর্দা-

☆  স্ত্রীকে পর্দা না করিয়ে উল্টো,বেপর্দা স্ত্রী নিয়ে ছবি তুলে ফেসবুকে পোস্ট করা এবং এইসব কার্যকলাপে সন্তুষ্ট থাকাকে স্মার্টনেস বলে না। বরং 'দাইয়্যুস' বলে। আপনি ভেবেছেন স্ত্রীকে নিয়ে সেলফি তুলে ফেসবুকে পোস্ট করলেই আপনি স্মার্ট? আসলে শয়তানের দৃষ্টিতে আপনি স্মার্ট হলেও বিশ্বনবী(সাল্লাল্লাহু আলাইহি ওয়াসাল্লাম) এর দৃষ্টিতে আপনি একজন দায়্যুস আর দাইয়্যুস কখনও জান্নাতে যাবে না। ফেসবুকে স্ত্রীর ছবি তারাই আপলোড দেয়, যারা মনে করে বউটা তাদের নিজের না, গোটা পৃথিবীর সম্পদ। তারা দুনিয়ার সব চাইতে নির্লজ্জ স্বামী।

▪ ইমাম যাহাবী (রহঃ) বলেছেন," দাইয়ূছ’ সেই ব্যক্তি যে তার স্ত্রীর ফাহেশা কাজ সম্পর্কে অবগত। কিন্তু তার প্রতি ভালোবাসার কারণে উক্ত ব্যাপারে সে উদাসীন থাকে। অথবা তার উপর তার স্ত্রীর বৃহৎ ঋণ বা মোহরানার ভয়ে কিংবা ছোট ছেলেমেয়েদের কারণে সে স্ত্রীকে কিছুই বলে না এবং যার আত্ম-সম্মানবোধ বলতে কিছুই নেই।" (যাহাবী, কিতাবুল কাবায়ের: ১/৫০ পৃ:) 

☆ স্ত্রী হচ্ছে উত্তম গোপনীয় পরম স্নেহ ও
আল্লাহ(সুবহানাহু ওয়া তা'আলার) দেওয়া নিয়ামত, যাকে লুকিয়ে রাখা উচিত। সেলফি তুলে জাতিকে দেখানোর জিনিস নয়।

☆ স্ত্রী পর্দা করার অর্থ হচ্ছে, আল্লাহ(সুবহানাহু ওয়া তা'আলা) ও তাঁর রাসূল(সাল্লাল্লাহু আলাইহি ওয়াসাল্লাম)-এর আনুগত্য করা। কেননা তাঁদের আনুগত্য প্রতিটি নর-নারীর ওপর ফরজ করা হয়েছে।
তাই একজন আদর্শ স্বামী হিসেবে তার দায়িত্ব ও কর্তব্য হলো, স্ত্রীকে পর্দায় রাখা, যাতে পরপুরুষ তার সৌন্দর্য দেখতে না পারে।
অন্যথায় পাপ ও ফেতনার অনেক রাস্তা খুলে যাবে।

 ▪ একবার আসমা বিনতে আবু বকর(রাদি আল্লাহু আনহা) পাতলা কাপড় পরিহিত অবস্থায় রাসূলুল্লাহ (সাল্লাল্লাহু আলাইহি ওয়াসাল্লাম)-এর কাছে এলে 
রাসূল(সাল্লাল্লাহু আলাইহি ওয়াসাল্লাম) তার থেকে নিজের মুখ ফিরিয়ে নিয়ে বলেন,"হে আসমা, মেয়েরা যখন সাবালিকা হয়, তখন এই দুটি অঙ্গ ছাড়া অন্য কোনো অঙ্গ প্রকাশ করা তার জন্য সংগত নয়, এ বলে তিনি তাঁর চেহারা ও দুই হাতের কবজির দিকে ইশারা করেন।" 
(আবু দাউদ- হাদিস: ৪১০৪)

☆ ওস্তাদ নোমান আলী খান বলেন, "আল্লাহ(সুবহানাহু ওয়া তা'আলা) মানুষের চেষ্টার মূল্য প্রদান করেন, রেজাল্টের নয়। যদি এই চেষ্টাটুকুও না থাকে, শেষ বিচারের দিন আল্লাহ(সুবহানাহু ওয়া তা'আলা) সামনে তাহলে কী নিয়ে দাঁড়াবো?" সারা জীবন দ্বীন মেনে চললেন, নামায, ইবাদত করলেন অবশেষে বিয়ের দিনে নিজেকে দাইয়‍্যূস বানিয়ে ফেললেন।

▪ " বাসর রাতের পর দু'হাতে আত্মীয়-স্বজন, বন্ধু-বান্ধব, শুভাকাঙক্ষী এবং গরীব-মিসকিনদের তাওফীক অনুযায়ী ওলীমা খাওয়ানোর আয়োজন করা।" (মুসলিম-হাদীস নং: ১৪২৭)

▪ "কোন পক্ষ যেওরের শর্ত করা নিষেধ এবং
ছেলের পক্ষ থেকে যৌতুক চাওয়া হারাম।" 
(আহসানুল-ফাতাওয়া: ৫:১৩)

▪ রাসূল(সাল্লাল্লাহু আলাইহি ওয়া সাল্লাম)
বলেন, "যে বিয়েতে খরচ কম এবং সহজ সেই বিয়ে বেশী বরকতময়"।
(বায়হাকী, সূত্র:মিশকাত, পৃ:২৬৭)

▪ হযরত ওমর ফারুক(রাদি আল্লাহু আনহু) বলেন, "ঈমানের পর চরিত্রবান স্ত্রী পাওয়া একটি নিয়ামত।"

▪ হাদীসে আছে," এমন নারীকে বিয়ে করো যে তোমাকে আখিরাতের কাজে সহায়তা করবে।"
[ইবনে মাজাহ: ১৮৫৬]

▪ আনাস বিন মালিক (রাদি আল্লাহু আনহু) বলেন, রাসূলুল্লাহ (সাল্লাল্লাহু আলাইহি ওয়াসাল্লাম) বলেছেন, “আল্লাহ যাকে পুণ্যময়ী স্ত্রী দান করেছেন, তাকে তার অর্ধেক দ্বীনে সাহায্য করেছেন। সুতরাং বাকী অর্ধেকের ব্যাপারে তার আল্লাহকে ভয় করা উচিত।” (ত্বাবারানীর আওসাত্ব হা: ৯৭২, হাকেম হা: ২৬৮১, বাইহাক্বী, সহীহ তারগীব ওয়াত তারহীব হা: ১৯১৬, ইমাম আলবানী এটিকে হাসান লি গাইরেহী বলেছেন।)

☆ গায়েরতবোধ সেই পুরুষের মাঝে আছে যে তার স্ত্রীর ছায়াকেও পর পুরুষ থেকে আড়াল করতে চায়। আর -যারা এমন স্বামী পেয়েছেন তারা কতইনা ভাগ‍্যবান। আর যারা এমন স্বামী পেয়েও অবহেলা করছে প্রতি নিয়ত শুধু দুনিয়াময় স্বাধীনতা পাওয়ার জন্য এবং নিজেদের সৌন্দর্য প্রকাশ করার জন্য তারা কতই না দুর্ভাগা নারী।

● গায়রত্ববোধ স্বামীরা এমনি হয়-

☆ পুরুষের_আত্মসম্মানবোধ, থাই গ্লাসের ওপাশ থেকে দেখা যাচ্ছে, একজন হুজুর তার স্ত্রীকে নিয়ে রেস্টুরেন্টে খাচ্ছেন আর পুশিদার জন্য গ্লাসের ওপর একখানা লাল রুমাল ঝুলিয়ে দিয়েছেন। যদিও ভেতর থেকে হুজুরের স্ত্রীর মুখাবয়ব ভালোমতো দৃশ্যমান নয়, তবুও তিনি এক্সট্রা সতর্কতা হিসেবে রুমালখানা ঝুলিয়ে দিয়েছেন। ঝাপসাভাবেও হোক; তবুও তার স্ত্রীকে পরপুরুষ দেখুক- এটা হুজুরের গাইরত সায় দেয়নি! বাহ্যদৃষ্টিতে কেউ বলতে পারেন, এটা অতিরিক্ত হুজুরিপনা। কিন্তু না; এটা মোটেও কোনো হুজুরিপনা নয়। এটা একজন পুরুষের গাইরতের ব্যাপার। স্ত্রীর ব্যাপারে গাইরত তথা
আত্মসম্মানবোধ রাখা একজন পুরুষের পুরুষত্বের আলামত৷ গাইরতহীন পুরুষ কখনও নিজ স্ত্রীর সম্মান রক্ষা করতে পারে না। গাইরতবোধ পুরুষই স্ত্রীর সম্মান ও অধিকার রক্ষায় সচেতন। আজকাল পুরুষদের মধ্যে এই গাইরতের যথেষ্ট অভাব। রেস্টুরেন্টে আলাদা কেবিনে থাই গ্লাসের ভেতর লাল রুমাল দিয়ে স্ত্রীকে আড়াল করে নাশতা খাওয়া এই হুজুরের গাইরতের ঘটনাটি ইতিহাসের আরেক গাইরতের ঘটনা মনে করিয়ে দিলো। চলুন পুরুষের গাইরত নিয়ে সেই ঐতিহাসিক ঘটনাটি জেনে আসি-

২৮৬ হিজরি। প্রাচীন খোরাসান (বর্তমান ইরান) এর রায় নগরীর প্রধান বিচারপতি মুসা বিন ইসহাকের আদালতে একজন নারী মামলা টুকলেন তারই স্বামীর বিরুদ্ধে! বিচারপতি আদালত কায়েম করলেন। নারীর পক্ষের উকিলকে ডাকলেন আদালতে উকিল নিজ মক্কেল ওই নারীর জন্য তার স্বামীর ওপর মোহরানা বাবদ পাঁচশ স্বর্ণমুদ্রা দাবি করল। আদালতে নারীর স্বামীও উপস্থিত ছিল। সে
তার ওপর আনীত এই দাবি সম্পূর্ণ অস্বীকার করে বসল! বিচারপতি নারীর উকিলকে সম্বোধন করে বললেন,
-তোমার সাক্ষীরা কোথায়?
-তাদেরকে আদালতে উপস্থিত করে রেখেছি।
অতঃপর উকিল একজন সাক্ষীকে নারীর চেহারার দিকে তাকানোর আদেশ করল, যাতে সাক্ষ্যদান কালে নারীর দিকে ইঙ্গিত করতে পারে। সাক্ষী দাঁড়াল এবং নারীকে বলল, আপনি দাঁড়িয়ে পড়ুন! এই অবস্থা প্রত্যক্ষ করে নারীর স্বামী ব্যস্ত কন্ঠে বলে উঠল,
-আপনারা এইসব কী শুরু করলেন!
-সাক্ষীরা আপনার স্ত্রীর চেহারার দিকে তাকাবে,
যাতে করে তাদের কাছে আপনার স্ত্রীর পরিচয়
সনাক্ত হয়, তারা তাকে ঠিক ঠিক চিনতে পারে।
আর এটা অতীব প্রয়োজনের তাগিদেই।' কথাটা
বলল উকিল। স্বামী বলল, আমি বিচারক মহোদয়কে সাক্ষ্য দিচ্ছি যে, আমার স্ত্রী আমার উপর মোহরানা বাবদ যা দাবি করছে, আমি তা মাথা পেতে স্বীকার করে নিলাম, তবে সে যেন কখনও তার মুখমণ্ডল অনাবৃত না করে! স্বামীর কথা শোনে নারীটি বলল, 

সুতরাং আমিও বিচারক সাহেবকে সাক্ষ্য দিচ্ছি যে, আমি আমার মহর তাকে দান করে দিলাম, এবং ইহকাল ও পরকালে তাকে এ ব্যাপারে তার দায়ভার থেকে মুক্তি দিলাম!
"স্বামী-স্ত্রীর" এই অবস্থা দেখে বিচারক মুসা বিন
ইসহাক বড় আশ্চর্য হলেন! তিনি বলে উঠলেন,
আমি "স্বামী-স্ত্রী" উভয়ের গাইরত (আত্মসঅম্মানবোধ) দেখে যারপরনাই আশ্চর্যবোধ করছি! এই ঘটনাকে মুসলমানদের উত্তম শিষ্টাচার ও চরিত্রের অন্তর্ভুক্ত করা হোক। 
(মুহতারাম Ainul Haque Qasimi হাফিঃ)

☆ দেবর ও ভাবির মধ্যে সিসা ঢালা প্রাচীরের মতো পর্দা হওয়া উচিত। দুনিয়াতে যে মানুষের সামনে সব চেয়ে বেশি পর্দা করতে হয় তিনি হলেন দেবর।

▪ সমাজ বলে,"আমার দেবর তো আমার ভাইয়ের মতোই।" ইসলামে রাসুলুল্লাহ সল্লাল্লাহু আলাইহি
ওয়াসাল্লাম বলেছেন, দেবর হলো মৃত্যু সমতুল্য।" (বুখারী: ৫২৩২)

● পর্দার ব‍্যাপারে অনীহা-

☆ ইমাম ইবনুল কাইয়্যিম রহিমাহুল্লাহ বলেন, "হে আদম সন্তান! তুমি যদি এই দুনিয়াকে আখিরাতের বিনিময়ে বিক্রি করো, তাহলে নিশ্চিত থাকো, তুমি দুনিয়া এবং আখিরাত
উভয়ই লাভ করবে। আর যদি তুমি আখিরাতের বিনিময়ে দুনিয়া ক্রয় করো, তাহলে তুমি দুটোই হারাবে।"

☆ এই উম্মাহর পুরুষরা আজ জানে না গাইরত কী? মহিলারা আজ বোঝে না গায়রতের মর্ম। বরং তারা গায়রতহীন চাকচিক্যময় নিবেদিত পুরুষদেরই খুঁজে ফেরে। গাইরতহীন পুরুষরা সবাই দাইয়ুস।


▪ " আর দুনিয়ার জীবনটা তো ধোকার সামগ্রী ছাড়া আর কিছুই নয়।" (সূরা-হাদীদ: ২)

▪ পর্দার হুকুম নাযিল হয়েছিল রাতে। রাতে এই হুকুম সম্পর্কে অবহিত হওয়া সবার পক্ষে সম্ভব হয় নি! যে সকল নারীরা পর্দার হুকুম সম্পর্কে জানতে পেরে ছিলেন, তারা সকালে মসজিদে পর্দা করেই হাজির হলেন। একজন মহিলা এ সংবাদ জানতে পারেনি। এ মহিলা মসজিদে উপস্থিত হয়ে অন্যান্য মহিলাদের দেখে, আশ্চর্য হয়ে জিজ্ঞাসা করলেন কি ব্যাপার? তোমাদের কি হল? মহিলারা বললেন, রাতে পর্দার হুকুম নাযিল হয়েছে। সেই মহিলা আফসোস করে বললেন, আহা! আমি তো এই সংবাদ জানতে পারিনি। সাথে সাথে একটি বাচ্চা কে বাড়ি পাঠিয়ে চাদর আনালেন। মহিলা বাড়ি ফিরে যাওয়ার পর, তার স্বামী বললেন, এভাবে তাড়াহুড়া করার কি দরকার ছিলো? মহিলা বললেন, আল্লাহর হুকুম শোনার পর তার নাফরমানির সাথে একটি কদম বাড়াতেও আমার সাহস হলো না। তাই বাচ্চাটিকে পাঠিয়ে দিলাম। সুবহানাল্লাহ! 



☆ আফসোস! আজ পর্দার আয়াত মানুষের ঘরে ঘরে পৌঁছে দিয়ে আসা হলেও মানুষ অজুহাত দেখায়, গরম সহ্য হয়না, শ্বাসকষ্ট, এখনও সময় হয়নি, বিয়ের পর পর্দা করবো।  আরো কত কিছু!?
অথচ 'আত্মসমর্পণ' মানেই হলো সর্বাবস্থায় বিনা যুক্তিতে আল্লাহর নির্দেশকে নিজের মতামতের উপরে স্থান দেওয়া। আল্লাহ(সুবহানাহু ওয়া তা'আলা) এতটুকু আদেশ মেনে নিতে পারিনা, সেই আমরাই কি করে আশা করি আল্লাহ(সুবহানাহু ওয়া তা'আলা) আমাদের জান্নাতে ডেকে নেবেন?

☆ আল্লাহ(সুবহানাহু ওয়া তা'আলার) এই বিধানের কাছে নিজেকে আত্মসমর্পণ করেছেন?আপনি কি কখনোই এই বিষয় নিয়ে চিন্তা করে দেখেননি?আপনার এরুপ মানসিকতা নিয়ে স্থীর হয়ে চিন্তা করা উচিৎ।আপনি মুসলিম নারী,আল্লাহর সামনে আপনাকে দাঁড়াতেই হবে।লৌকিকতার আড়ালে হৃদয়ের উদ্দেশ্য সম্পর্কে কেউ না জানুক আল্লাহ(সুবহানাহু ওয়া তা'আলা) ঠিকই জানেন।অতএব এরুপ ফিৎনা থেকে আপনার সচেতন হওয়া খুবই জরুরী বলে মনে করছি।

☆  তো সেদিন নন মাহরাম আসলে আমি আমার জা আমরা সবাই বোরখা পরে রুমেই বসে আছি।যদিও রুমে অনুমতি ছাড়া যাওয়ার নিষেধাজ্ঞা আছে। তবুও শর্তকতা অবলম্বন করা উত্তম। কিছু মহিলা মেহমান এসে বলছে বউ রুমেও এমন করে থাকতে হয়?এতটা কঠিন কেন ইসলাম। মুচকি হাসি দিয়ে বললাম ইসলামের বিধান আল্লাহর হুকুম কঠিন নয়, কঠিন হলো জ্বলন্ত জাহান্নাম! সাপে মুড়ানো অন্ধকার কবরের সময় গুলো চিরন্তন কঠিন। আমাকে মাহরামরাই শুধু দেখবে আর এই হুকুম রক্ষা করতে জীবন দিতে হলেও দিতে রাজি। রুমে বোরকা পরে থাকা এটা আর কি সামান‍্য! তখন বলছে আমাদেরকেও পর্দা না করার ভয়াবহতা বলুন। আমরা ত বোরখা পরি তবে সবার সামনে যাই যাদের সামনে যাওয়া জায়েজ নেই তাদের সামনেও।

☆ প্রশ্ন: আমি বিবাহিত। নামাজ, রোযা, স্বামীর অনুগত্য করি, পর্দাও করি কিন্তু কোন বিয়ে বা কাছের অনুষ্ঠানে গেলে বোরকা পড়ি না তবে শালীনতার মধ্যে ঢিলেঢালা কাপড় পড়ি, হিজাব করি আর হালকা সাজ করি। এখন আমার জানার বিষয় হলো বোরকা না পড়াতে কি গুনাহ হবে?

☆ আপনাকে দেখে যদি অন্য পুরুষ আপনাকে দ্বিতীয় বার দেখতে বাধ্য হয়,"অমুকের বউকে তো আজ অনেক সুন্দর লাগছে"এই ভাবনা যদি তার মনে আসে তাহলে আপনার এই পর্দা কোন কাজে আসবে না। তাই পর্দা সম্পর্কে ভালো ভাবে জানুন, এ ব্যাপারে আরো সচেতন হোন।এক কথায় একজন নারী ঘরে হোক বা বাইরে, নিজেকে সম্পূর্ণ পর পুরুষ থেকে আড়াল করতে হবে। এটাই পর্দা। কালো বোরকা এবং মুখে হিজাব পড়ার নাম পর্দা নয়।
পর্দা আর হিজাব এক নয়। হিজাব জাস্ট এক টুকরো কাপড়

☆ নারী সম্মানিত বলেই তার চলার পথও আলাদা! 

▪ নবী করীম(সাল্লালাহু আলাইহি ওয়া সাল্লাম) বলেছেন,"কোনো নারীকে ঘরের বাইরে কোথাও যেতে হলে তারা যেন রাস্তার মাঝ দিয়ে বা পুরুষের সাথে ঘেষে না চলে ! রাস্তার একপাশ ধরে চলবে যাতে পুরুষ থেকে দূরে থাকে।" এই নির্দেশের পর মহিলা সাহাবীরা রাস্তার দেয়ালের এত কিনার ঘেষে চলতেন যে তাদের কাপড়ও দেয়ালের সাথে লেগে যেত। সুবহানাল্লাহ,আলহামদুলিল্লাহ!

☆প্রশ্ন: স্বামী যদি পর্দা করতে বাঁধা দেয় তাহলে স্ত্রীর করণীয় কি?

▪ মহান আল্লাহ(সুবহানাহু ওয়া তা'আলা) বলেন, “হে বিশ্বাসীগণ! তোমরা নিজেদেরকে এবং নিজেদের পরিবার পরিজনকে রক্ষা করো অগ্নি থেকে, যার ইন্ধন হবে মানুষ ও পাথর, যাতে নিয়োজিতো আছে নির্মম হৃদয়, কঠোর স্বভাব ফিরিশতাগণ, যারা আল্লাহ যা তাঁদেরকে নির্দেশ করেন, তা অমান্য করে না এবং তারা যা করতে আদিষ্ট হয়, তাই করে।” (সূরা-তাহরীম: ৬)

☆ আর স্ত্রীর জন্য উচিৎ নয়, বেপর্দা হওয়ার ব্যাপারে
স্বামীর আনুগত্য করা। স্বামীর আনুগত্য ওয়াজিব। কিন্তু গোনাহর বিষয়ে তার অনুগত্য বৈধ নয়।

▪ মহানবী (সাল্লাল্লাহু আলাইহি ওয়াসাল্লাম) বলেন,“স্রষ্টার অবাধ্যতা করে কোনো সৃষ্টির বাধ্য হওয়া বৈধ নয়।”(আহমাদ-হাকেম:৭৫২০)

☆ স্বামী পর্দা করতে বাঁধা দিলে স্ত্রী তার কথা মানবে না। তার স্বামীকে অমান্য করেই সে পর্দা করবে এবং তার স্বামীকে বোঝানোর চেষ্টা করবে। কিন্তু বুঝানোর পরেও যদি পর্দা করার জন্য কোনো হতোভাগা স্বামী তার স্ত্রীকে তালাক দিতে চায়, তাহলে সে তাই গ্রহণ করবে। আর সন্তান হওয়ার আগে আগেই এমন হতোভাগা স্বামীর নিকট থেকে তালাক নেওয়াই ভালো। ইনশা~আল্লাহ।

☆পরবর্তীতে তার চেয়ে ভালো স্বামী জুটে যাবে, যাকে নিয়ে সে ইহকাল ও পরকালে সুখী হবে।

▪ মহান আল্লাহ(সুবহানাহু ওয়া তা'আলা) বলেছেন, “যে কেউ আল্লাহকে ভয় করবে, আল্লাহ(সুবহানাহু ওয়া তা'আলা) তার নিষ্কৃতির পথ করে দেবেন।” (সূরা-আলাক্ব: ২) সুবহানআল্লাহ।


☆ নবী(সাল্লাল্লাহু আলাইহি ওয়াসাল্লাম) যেসব তালাকপ্রাপ্ত এবং বিধবা নারী বিয়ে করেছিলেন তাদের অধিকাংশই আগের স্বামীর নির্যাতন সহ‍্য করেছেন তবু তারা ন‍্যায়ের পথে ছিলো যার উত্তম প্রতিদানস্বরূপ তারা নবী(সুবহানাহু ওয়া তা'আলা) এর বিবি হতে পেরেছেন। 

☆ স্বামীর নিকট স্বামীর ভয়ে বা তাকে প্রদর্শন করে পর্দাবিবি বা হিফাযতকারিণী সেজে তার অবর্তমানে গোপনে আল্লাহ(সুবহানাহু ওয়া তা'আলা)-কে ভয় না করে কুটুমবাড়ি, বিয়েবাড়ি প্রভূতি গিয়ে অথবা শ্বশুরবাড়িতে পর্দানশীল সেজে এবং বাপের বাড়িতে বেপর্দা হয়ে নিজের মন ও খেয়াল-খুশীর তাবেদারী করে থাকলে সে নারী নিশ্চয় বড় ধোঁকাবাজ। 

▪ প্রিয় নবী(সাল্লাল্লাহু আলাইহি ওয়াসাল্লাম) বলেন, “তিন ব্যক্তি সম্পর্কে কোন প্রশ্নই করো না;
১. যে জামাআত ত্যাগ করে ইমামের অবাধ্য হয়ে মারা যায়, 
২. যে ক্রীতদাস বা দাসী প্রভু থেকে পলায়ন করে মারা যায়, এবং
৩. সেই নারী যার স্বামী অনুপস্থিত থাকলে তার সাংসারিক সমস্ত প্রয়োজনীয় জিনিস বন্দোবস্ত করে দেওয়া সত্ত্বেও তার অনুপস্থিতিতে বেপর্দায় বাইরে যায়।” (আস-সিলসিলাতুস সহীহাহ : ৫৪২)

● হে রমনী ঘরেই  সময় কাটান-

▪ আল্লাহ্(সুবহানাহু ওয়া তা'আলা) বলেন, "তোমরা ঘরে অবস্থান কর এবং প্রয়োজন ছাড়া ঘর থেকে বাইরে যেও না।"

▪ নারীদের ঘর থেকে বের হওয়ার আদব বর্ণনা করে দেওয়া হয়েছে যে, যদি প্রয়োজনে বাড়ি থেকে বের হতে হয়, তবে তোমরা যেন সাজসজ্জা করে বাইরে না যাও কিংবা এমনভাবে বের না হও, যাতে তোমাদের সৌন্দর্য প্রকাশ পায়। যেমন বেপর্দা হয়ে এমনভাবে বের না হও, যাতে তোমাদের মাথা, চেহারা, ঘাড় ও বুক ইত্যাদি পুরুষের দৃষ্টি আকর্ষণ করে। বরং সুগন্ধি ব্যবহার না করে সাধারণ পোশাকে আবৃত হয়ে পর্দার সাথে বের হবে।(সূরা আহযাবের ৩৩নং তাফসীর)

☆ আদর্শ রমনীদের জীবনীতে দেখা যায় তারা অতিপ্রয়োজন ছাড়া বের হয়নি, যদি বের হতে হয় তাও আল্লাহ(সুবহানাহু ওয়া তা'আলার) সন্তুষ্টির জন্য এবং আল্লাহ(সুবহানাহু ওয়া তা'আলার) আদেশ মোতাবেক।

▪ হজরত আবদুল্লাহ ইবনে মাসউদ(রাদিয়াল্লাহু আনহু) বর্ণনা করেন, রাসূলুল্লাহ(সাল্লাল্লাহু আলাইহি ওয়া সাল্লাম) বলেছেন,
" নারী হল আবরণীয়। যখন সে বের হয় তখন শয়তান তার অনুসরণ করে। যখন সে ঘরে আবদ্ধ থাকে তখন আল্লাহর রহমত লাভের অতি কাছাকাছি থাকে।" (মুসনাদে আল বাজ্জার)

▪ হাদিসে এসেছে-
হজরত আনাস(রাদিয়াল্লাহু আনহু) বর্ণনা করেন, নারীরা রাসূলুল্লাহ(সাল্লাল্লাহু আলাইহি ওয়া সাল্লাম)-এর কাছে আগমন করে বললেন, হে আল্লাহর রাসূল! পুরুষরা আল্লাহর রাস্তায় জিহাদ ও অন্যান্য মর্যাদায় অগ্রগামী হয়েছেন। আমাদের জন্য কি এমন কোনো আমল রয়েছে যার মাধ্যমে মুজাহিদীনের সমপর্যায়ের মর্যাদা ও সওয়াবের অধিকারী হতে পারব? রাসুলুল্লাহ সাল্লাল্লাহু আলাইহি ওয়া সাল্লাম বলেছেন, তোমাদের থেকে যারা নিজ ঘরে অবস্থান করবে সেটাই তাদেরকে মুজাহিদদের ফজিলত ও সাওয়াবে উপনীত করবে।’ (মুসনাদে বাজজার, তাফসিরে ইবনে কাসির)

☆ আদর্শ রমনীদের আড্ডা দেওয়ার, বাহিরে ঘুরাঘুরি করার, অতিপ্রয়োজন ছাড়া বের হওয়ার মন মানসিকতা থাকেনা। তারা ঘরে থাকাকে ভালো মনে করে এবং ঘরে থাকতে ভালো লাগে তাদের। তারা বাহিরে গেলেই অসুস্থতা, অসস্থি অনুভব করে। তাদের ফ্রি সময় থাকেনা।

☆ স্বামীদেরকে বলছি,
 
অবসর সময়ে স্ত্রী কিভাবে সময় ব‍্যয় করুক চান?
১.টিভি দেখুক, মোবাইল নিয়ে সময় কাটাক, সীলাই করুক, আসবাবপত্র কিনার চিন্তা ভাবনা করুক। অর্থাৎ আখিরাতের চেয়ে দুনিয়ার চিন্তায় বেশি মুগ্ন থাকা।
২. দ্বীনি ইলম অর্জন করুক, ইসলামিক বই পড়ুক, ইবাদত করুক।
 যদি এক নাম্বার হয়, তবে স্ত্রী আপনার উপার্জনে সন্তুষ্টি থাকুক, উত্তম স্ত্রী হোক, আপনার অনুগত‍্য করুক, আপনার দুনিয়া-আখিরাতের চক্ষুশীতলকারী এবং অন্তর প্রশান্তিকারী হোক কেমনে আশা করেন?
সুতরাং স্ত্রীর ফ্রি টাইম কাটানোর দিকে খেয়াল রাখুন এবং দ্বীন মোতাবেক ব‍্যবস্থা দিন।



♻দায়িত্ব-

▪ রাসূল(সাল্লাল্লাহু আলাইহি ওয়াসাল্লাম) বলেছেন,
"প্রতিটি মানুষই দায়িত্বশীল। সুতরাং প্রত্যেকেই অবশ্যই তার অধীনস্থদের দায়িত্বশীলতা বিষয়ে জিজ্ঞাসিত হবে। দেশের শাসক জনগণের দায়িত্বশীল। সে তার দায়িত্বশীলতার ব্যাপারে জবাবদিহী করবে।একজন পুরুষ তার পরিবারের দায়িত্বশীল। অতএব, সে তার দায়িত্বশীলতার বিষয়ে জিজ্ঞাসিত হবে। স্ত্রী তার স্বামী ও সন্তানের দায়িত্বশীল। কাজেই সে তার দায়িত্বশীলতার
বিষয়ে জিজ্ঞাসিতা হবে।তোমরা প্রত্যেকেই দায়িত্বশীল। অতএব, প্রত্যেকেই নিজ নিজ অধীনস্থদের দায়িত্বশীলতার ব্যাপারে জিজ্ঞাসিত হবে।" ( সহীহ-বুখারী: ৮৯৩)

▪ মু’আবিয়াহ্‌ আল কুশাইরী(রাদি আল্লাহু আনহু) সূত্রে বর্ণিত। তিনি বলেন, একদা আমি রাসূল (সাল্লাল্লাহু আলাইহি ওয়াসাল্লাম) এর নিকট এসে বললাম,“আমাদের স্ত্রীদের(হক) সম্পর্কে আপনি কি বলেন? তিনি বললেন,"তোমরা যা খাবে, তাদেরকেও তাই খাওয়াবে, তোমরা যা পরবে, তাদেরকেও তাই পরাবে। তাদেরকে প্রহার করবে না এবং গাল-মন্দ করবে না।" (আবু-দাউদ: ২১৪৪)

▪ স্বামী-স্ত্রীর অধিকার: আল্লাহ(সুবহানাহু ওয়া তা'আলা)বলেন,"আর তাদের অর্থাৎ স্ত্রীদের সাথে সদ্ভাবে জীবন-যাপন কর।" (সূরা-নিসা: ১৯)

▪ আল্লাহ (সুবহানাহু ওয়া তা'আলা) আরও বলেন,"নারীদের ওপর তাদের অর্থাৎ স্বামীদের যে রুপ দাবী রয়েছে নারীদেরও তাদের ওপর সে রুপ দাবী রয়েছে; কিন্তু তাদের ওপর পুরুষদের শ্রেষ্ঠত্ব রয়েছে।" (সূরা-বাকারা:২২৮)

▪ আল্লাহর রাসূল(সাল্লাল্লাহু আলাইহি ওয়াসাল্লাম) ইরশাদ করেন,"সাবধান! মনে রাখবে, তোমাদের ওপর রয়েছে তোমাদের স্ত্রীদের হক এবং তোমাদের স্ত্রীদের ওপরও রয়েছে তোমাদের হক।"
মানবাধিকারেও তাঁরা উভয়ে সমান। "স্বামী-স্ত্রী" উভয়ের-ই একে অন্যের প্রতি কিছু দায়-দায়িত্ব রয়েছে।

▪ এক কথায় উভয়ের অধিকারগুলো একে অপরের মতই। আর এগুলো আদায় করার ব্যাপারে উভয়েই শরীয়ত কর্তৃক বাধ্য। তবে মহিলাদের ওপর পুরুষের বেশী মর্যাদা রয়েছে।
(সূরা-নিসা: ৩৪)

☆ স্বামীর নিকট স্ত্রীর প্রাপ্য ৫টি,যথা:
১. মোহরানা আদায় করা।
২. সারা জীবনের খোরাক দেওয়া।
৩. সারা জীবনের পোষাক দেওয়া।
৪. সারা জীবন থাকার জন্য মান সম্মত ঘর দিতে হবে।
৫. পর্দা মতে চলার ব্যবস্থা করে দিতে হবে।

☆ স্ত্রীর নিকট স্বামীর প্রাপ্য ৫টি,যথা:
১. সারা জীবন তার সংসার করতে হবে।
২. কোথাও যেতে চাইলে স্বামীর অনুমতি নিয়ে যেতে হবে।
৩. স্বামীর অনুপস্থিতে তার সবকিছু দেখাশুনা করতে হবে।
৪. স্বামীর সন্তানকে পেটে ধারন করতে হবে।
৫. স্বামীর সন্তানকে দুধ পান ও ইসলামিক শিক্ষা দিতে হবে।

▪ আল্লাহ্ বলেন, "পুরুষ ও নারী যে কেউই বিশ্বাসী হয়ে সৎকর্ম করবে, তাকে আমি নিশ্চয়ই সুখী জীবন দান করব  এবং তাদেরকে তাদের কর্ম অপেক্ষা শ্রেষ্ঠ পুরস্কার দান করব।”
(সূরা-আন নাহল: ৯৭)

● স্ত্রী বা স্বামীর জন্য নিজেকে নন মাহরাম থেকে হেফাজতে রাখাও দায়িত্বের মধ্যে পড়ে-

▪ কোরআনে সচ্চরিত্রবান "স্বামী-স্ত্রীদের" প্রশংসা করে আল্লাহ বলেন,"অপবিত্র নারীগণ অপবিত্র পুরুষদের উপযুক্ত এবং অপবিত্র পুরুষগণ অপবিত্র নারীদের উপযুক্ত। পবিত্র নারীগণ পবিত্র পুরুষদের উপযুক্ত এবং পবিত্র পুরুষগণ পবিত্র নারীদের উপযুক্ত।" (সূরা-নুর: ২৬)

☆ এক ব্যাক্তি কে জিজ্ঞেস করা হলো আপনার স্ত্রী এতো কালো তারপরও আপনি কিভাবে তার সাথে সংসার করেন? কিভাবে তার হক আদায় করেন? আপনাদের মধ্যে কি ভালোবাসা বলতে আদৌও কিছু আছে? লোকটা হাসিমুখে উত্তর দিলো, আমার স্ত্রী দুনিয়াতে কালো হলেও আশা করি জান্নাতে সে কালো থাকবে না! আমি তাকে আল্লাহর জন্যই ভালোবাসি এবং আল্লাহর
জন্যই আমি তার হক আদায় করি। আমার স্ত্রী কালো হলেও প্রতিদিন তার কপালে চুমু খেতে হয়, দিন শেষে বাড়ি ফেরার সময় তার জন্য ছোট্ট একটি উপহার নিয়ে আসতে হয়...! আমি এগুলো এজন্যই করি যে আল্লাহ (সুবহানাহু ওয়া তা'আলা) আমার উপর সন্তুষ্ট হবেন। 

▪ রাসূলুল্লাহ (সাল্লাল্লাহু আলাইহি ওয়াসাল্লাম) বলেছেন,"তোমাদের মধ্যে সর্বোত্তম ব্যাক্তি সেই যে তার স্ত্রীর কাছে উত্তম "। (তিরমিজি)


☆ একজন চরিত্রবান স্বামীর কাছে তার কালো স্ত্রী টাও পৃথিবীর সবচেয়ে সুন্দর নারী!
তেমনি একজন চরিত্রবান স্ত্রীর কাছে তার আনস্মার্ট কালো স্বামী টাও পৃথিবীর সবচেয়ে সুন্দর পুরুষ!



☆ অনেকেই ভাবে ঘরের বউ সুন্দর, পরিপাটি হয়ে না থাকলে পুরুষ মানুষ হাতছাড়া হয়ে যায়!কথা টা সত্যি হলেও  পুরোপুরি ঠিক না। যার মন মানসিকতা নোংরা তার ঘরে জান্নাতি হুর থাকলেও সে কাজের মেয়ের পিছনেই ঘুরবে।
যার মনে আল্লাহ(সুবহানাহু ওয়া তা'আলার) প্রতি বিন্দুমাত্র ভয় নেই সে এমন কোনো কাজ নেই যে, সে করতে পারবে না।আর যার মন মানসিকতা পরিস্কার  সে দিনের পর দিন শত শত সুন্দরী নারীকে উপেক্ষা করে তার স্ত্রীর কাছে ফিরে যাবে।কারণ সে জানে,বুঝে, ইভেন মানেও যে আল্লাহ(সুবহানাহু ওয়া তা'আলা) ওই নারীটিকে তার জন্য হালাল করে দিয়েছেন। পক্ষান্তরে স্ত্রীদের ক্ষেত্রেও সেম।


☆ স্বামীর  বা স্ত্রীর আইডিতে গিয়ে আপনি কেন মেয়ে বা ছেলে ফ্রেন্ডদের আনফ্রেন্ড করবেন?মেসেঞ্জার কেন চেক করবেন? তার যদি গায়রত আর তাকওয়া থাকে তাহলে সে নিজেই আবর্জনা মুক্ত রাখবে তার অনলাইন জগৎ! এভাবে আপনি আনফ্রেন্ড করে কত দিন মেসেঞ্জার চেক করবেন ? তাই অবিবাহিত আপু/ ভাইরা বিয়ের আগেই দেখে নিন তার অনলাইন জগৎ মেয়ে / ছেলে ফ্রেন্ড নামক আবর্জনা মুক্ত আছে কী না আর যে ছেলে / মেয়ে তার জীবন থেকে বেগানা মেয়ে/ ছেলে ফ্রেন্ড নামক আবর্জনা দূর করতে পারে নি, নিজেকে হেফাজত করতে পারে নি, সে কখনো আপনার জান্নাতে যাওয়ার উসিলা হবে না! ছেলেটা/ মেয়েটা নামাজী কিন্তু মেয়ে / ছেলে ফ্রেন্ড এড়িয়ে চলে না?তার মাঝে কতটা তাকওয়া আছে নাকি সে কী জানেনা মাহরাম ননমাহরাম ব্যাপারটা! একজন তাকওয়াবান ভালো ছেলে/ মেয়ে কখনোই পরিচিত-অপরিচিত মেয়েদের বা ছেলেদের সাথে চ্যাটিং এ লিপ্ত হবে না! এক জীবনে নানা খাতিরে বহু নারী/পুরুষ রাখা পুরুষ/ নারী ভয়ংকর! তাই আগেই সাবধান হন সঙ্গী নির্বাচনে!
তাই আল্লাহ কে ভয় করে চলা এবং যে নিজের চরিত্র হেফাজত করে চলতে পারে এমন ছেলে বা মেয়েকে বিয়ে করলে  ইংশাআল্লাহ সুখী হওয়ার চান্স থাকে।

☆ আমাকে একজন পেশেন্ট বলেছিলেন নিজের স্ত্রীর কাছে তিনি একদমই উত্তেজিতবোধ করেন না। স্ত্রী পাশে থাকলেও কখনো কোনো আকাঙ্ক্ষা জন্মে না। কিন্তু যখনই পরমহিলা বা কোনো পরনারীর সাথে কথা বলেন, বা পাশ দিয়ে হেঁটে যান বা তাদের দিকে তাকান তৎক্ষনাৎ উত্তেজিত হয়ে পড়েন-কামরস চলে আসে।
- আমি প্রথমেই বললাম," তো তাকাবেন কেন? কথা বলবেন কেন?" উনি চুপ করে থাকেন।

☆ সংসার জীবনের দীর্ঘদিন ধরে অনেক পুরুষের মধ্যে এমন দেখা দেয় যে নিজ স্ত্রীকে আর ভালোলাগছে না। অনেকগুলো কারন হতে পারে:
• স্ত্রীকে সঠিকভাবে সময় না দেয়া।
• স্ত্রীর মধ্যে নতুনত্ব খুঁজে না পাওয়া।
• স্ত্রীকে অন্তর থেকে  ভালো না বাসা।
• নিজের নজরের, কন্ঠের,অঙ্গের হেফাজত না করা।
• নিজের যৌ-ন জীবনে কেবলমাত্র স্ত্রীকেই প্রাধান্য না দেয়া বরং অন্য মানুষের চিন্তা মাথায় আনায়।



☆ বিয়ের কয়েক বছর/মাস পরই অনেকে তাদের স্ত্রীদের মধ্যে তেমন সৌন্দর্য দেখতে পান না, স্ত্রীদেরকে আগের মতো ভালো লাগে না। খোঁজ নিলে দেখা যায়, এই লোকদের প্রায় সকলেই কুদৃষ্টির মত খারাপ রোগে আক্রান্ত। কেউ যখন 
অনলাইন-অফলাইনে হরেক রকমের নারী দেখে অভ্যস্ত হয়ে পড়বে,তখন স্বাভাবিকভাবেই তার স্ত্রীর প্রতি আগের মত আকর্ষণ অনুভব করবে নাএবং তার স্ত্রীকে আর আগের মত ভালো লাগবে না।
সুতরাং নিজেদের সংসারে সুখ-শান্তির জন্য নিজেদের দৃষ্টিকে সংযত রাখার কোন বিকল্প নেই। একই কথা নারীদের বেলায়ও। নারীর প্রতি হঠাৎ দৃষ্টিপাতে যৌন কামনা জাগ্রত হলে করণীয় কী?



▪ রাসুলুল্লাহ সাল্লাল্লাহু আলাইহি ওয়াসাল্লাম বলেন,‘‘তোমাদের কারো যদি কোন নারীকে দেখে মনে কিছু উদয় হয়, তখন সে যেন তার স্ত্রীর নিকট আসে এবং তার সাথে মিলিত হয়।এতে তার মনে যা আছে, তা দূর করে। (অর্থাৎ, মনের মধ্যে থাকা যৌন বাসনা বৈধভাবে স্ত্রীর সাথে পূরণ করে)।'' [মুসলিম,আস-সহিহ: ৩৩০০]

▪ অন্য হাদিসে তিনি আরও বলেন, ‘‘যখন (অনিচ্ছাকৃতভাবে) কারো দৃষ্টি কোন পর-নারীর উপর পড়ে এবং সে আকর্ষণবোধ করে,সে যেন আপন স্ত্রীর নিকটবর্তী হয়। কেননা তার (অন্য নারীর) এমন (বিশেষ) কিছু নেই, যা তার (আপন স্ত্রীর) নেই।'' [দারিমির সূত্রে মিশকাত: ২৯৬৩]
নবিজি(সাল্লাল্লাহু আলাইহি ওয়াসাল্লাম) কোনো বিষয়ে কথা বলার সময় বাস্তবতা ফুটিয়ে তুলতে কখনো কার্পণ্য করতেন না। উপরের হাদিসটি তার প্রমাণ। কারণ তিনি পুরো উম্মতকে দিক-নির্দেশনা দিতেন। তিনি চেষ্টা করতেন এমনভাবে কথা বলতে, যা সবাই বুঝতে পারে।
যাহোক, উপরের হাদিসটির মত স্বয়ং নবিজি নিজেও আমল করে দেখিয়েছেন।

▪ একদিন অনিচ্ছাকৃতভাবে হঠাৎ রাস্তায় কোন এক নারীর উপর তাঁর চোখ পড়ে যায়। সাথে সাথে তিনি উম্মুল মুমিনিন যাইনাব(রাদি আল্লাহু আনহা)-এঁর নিকট চলে আসেন এবং তাঁর সাথে মিলিত হন। [মুসলিম, আস-সহিহ: ৩২৯৮]

☆ অনেকেই বলবেন, ভাই আমরা তো এখনো বিয়েই করিনি, আমাদের কী হবে সাহাবি আবদুল্লাহ্ ইবনে মাসউদ(রাদি আল্লাহু আনহু) বলেন, আমরা কয়েকজন যুবক নবি(সাল্লাল্লাহু আলাইহি ওয়া সাল্লামের) এর সাথে ছিলাম,যাদের কিছুই ছিল না। 

▪তখন রাসূলুল্লাহ্‌(সাল্লাল্লাহু আলাইহি ওয়া সাল্লাম) বলেন,‘‘হে যুব সমাজ! তোমাদের মধ্যে যারা সামর্থ্য রাখ, তাদের উচিত বিয়ে করে ফেলা।কেননা বিয়ে দৃষ্টিকে অবনতকারী ও লজ্জাস্থানকে  হেফাজতকারী। আর, যার সামর্থ্য নেই, তার উচিত রোজা রাখা। কেননা রোজা যৌন উত্তেজনা প্রশমনকারী।'' [বুখারি, আস-সহিহ: ৫০৬৬; মুসলিম, আস-সহিহ: ১৪০০]
সুতরাং পরকীয়া অশ্লীলতার যুগে স্ত্রীকে ভালোবেসে পাশে থাকার চেয়ে বড় সততা আর কিছুই নেই। সমাজ যাদেরকে বউ পাগলা বলে আমি তাদেরকে শ্রেষ্ঠ চরিত্রবান ভেবে সন্মান করি।

▪  আবু মুসা আশআরী(রাদিআল্লাহু আনহু)কতৃক
বর্নিত। রাসূলুল্লাহ(সল্লাল্লাহু আলাইহি ওয়াসাল্লাম)
বলেছেন," ফিতনা এর সময় মানুষের নিরাপত্তার উপায় তার স্বগৃহে অবস্থান।"

☆  স্ত্রীদেরও কিছু করণীয় রয়েছে:
• স্বামীর থেকে দীর্ঘদিন দূরে না থাকা।
• স্বামী বাসায় ফেরার আগে স্ত্রীর উচিত একটু পরিপাটি হয়ে থাকা,যা সিংহভাগ মানুষ করেনা।
• বাহিরের মানুষের সামনে ঠিকই সুন্দর পোশাক পড়া
যায়,অন্যদিকে স্বামীর ক্ষেত্রে কেবল ছেঁড়া ত্যনা!এমন হলে সংসারে অশান্তি আসবে শীঘ্রই।
• স্বামীর জন্য আলাদা সময় বের করা,যেটা স্পেসিফিক নিজেদের জন্য।



☆ “যে সংসারের ভিত্তি কেবল তথাকথিত ভালোবাসা সে সংসার অনেকটা সেই ব্রিজের মত যার পিলারগুলো লবনের তৈরি। লাইলি মজনুর মত কাপলেরও যদি বিয়ে হত, সে বিয়ে ১ বছর টিকতো কিনা সন্দেহ” একজন মানুষের সৌন্দর্যে মুগ্ধ হয়ে তাকে ভালোবেসে ফেললেন,অতঃপর বিয়ে। কিন্তু এটা তো জানা কথা যে বয়স বাড়ার সাথে সাথে মানুষের সৌন্দর্য কমতে থাকে। তাই যদি সৌন্দর্যই হয়ে থাকে আপনার সংসারের ভিত্তি, তাহলে যত বয়স বাড়বে দুজনের ভালোবাসা তত কমতে থাকবে- ফলে সাংসারিক বন্ধনটাও ক্রমান্বয়ে দুর্বল থেকে দুর্বলতর হতে থাকবে।

☆ অন্যদিকে বিয়েকে যদি একটা ইবাদত হিসেবে নিয়ে থাকেন, তাহলে আল্লাহ(সুবহানাহু ওয়া তা'আলার)  সন্তুষ্টির জন্যে হলেও দেখবেন দুজন দুজনের দায়িত্বের বিষয়ে সচেতন হচ্ছেন। ছোটখাটো বিষয়ে ছাড় দিচ্ছেন, সহনশীল হচ্ছেন এবং দায়িত্বশীল হচ্ছেন। এটা কেবল এজন্য নয় যে আপনার স্ত্রীকে আপনি ভালোবাসেন, বরং এজন্য যে এসব আল্লাহর পক্ষ থেকে আপনাকে দেয়া দায়িত্ব। আপনি আল্লাহ(সুবহানাহু ওয়া তা'আলার) জন্যই তা ইবাদত হিসেবে পালোন করছেন।

☆ যখন দুজন এভাবে আল্লাহ(সুবহানাহু ওয়া তা'আলার) জন্য পরস্পরের সাথে বন্ধনে আবদ্ধ হবেন, তখন দেখবেন আল্লাহ(সুবহানাহু ওয়া তা'আলা) উভয়ের হৃদয়কে তার নিজ গুনে ভালোবাসার বরকতে পুর্ন করে দেবেন। 

● "স্বামী-স্ত্রী" একে অপরকে মিথ্যা কথা বলা এবং তার সীমা-

▪ আল্লাহ(সুবহানাহু ওয়া তা'আলা) বলেন,“পুরুষেরা নারীদের উপর তত্ত্বাবধায়ক (অভিভাবক পরিচালক)। এ জন্য যে, আল্লাহ(সুবহানাহু ওয়া তা'আলা) একের উপর অন্যের শ্রেষ্ঠত্ব দান করেছেন এবং এ জন্য যে, তারা তাদের অর্থ ব্যয় করে। অতএব, নেককার স্ত্রীগণ হয় আনুগত্যশীল এবং আল্লাহ(সুবহানাহু ওয়া তা'আলা) যা হেফাজতযোগ্য করে দিয়েছেন লোক চক্ষুর অন্তরালেও তার হেফাজত করে।” [সূরা-নিসা: ৩৪]

▪ হাদিসে বর্ণিত হয়েছে, ইবনে উমর(রাদি আল্লাহু আনহু) থেকে বর্ণিত। নবী(সাল্লাল্লাহু আলাইহি ওয়াসাল্লাম) বলেছেন, “তোমাদের প্রত্যেকেই এক একজন রক্ষক এবং তোমরা প্রত্যেকেই নিজ অধীনস্থদের ব্যাপারে জিজ্ঞাসিত হবে। আমীর (শাসক) হল, তত্ত্বাবধান কারী, একজন ব্যক্তি তার পরিবারের লোকদের তত্ত্বাবধান কারী, একজন নারী তার স্বামীর গৃহের ও সন্তানদের তত্ত্বাবধান কারী। তোমরা প্রত্যেকেই তত্ত্বাবধান কারী, আর তোমাদের প্রত্যেককেই নিজ নিজ অধীনস্থ লোকদের তত্ত্বাবধান সম্পর্কে জিজ্ঞাসাবাদ করা হবে।” (সহিহ-বুখারি: ই.ফা.)
(অধ্যায়: ৫৪/ বিয়ে-শাদি, পরিচ্ছেদ:২৫১৪. স্ত্রী
স্বামী গৃহের তত্ত্বাবধান কারী)

▪ হাদিসে বর্ণিত হয়েছে, প্রখ্যাত সাহাবিয়া আসমা বিনতে ইয়াজিদ(রাদি আল্লাহু আনহা) হতে বর্ণিত আছে, তিনি বলেন, রাসূলুল্লাহ(সাল্লাল্লাহু আলাইহি ওয়াসাল্লাম) বলেছেন,“তিনটি ক্ষেত্রে ব্যতীত মিথ্যা বলা বৈধ নয়। যথা:
১. স্ত্রীকে খুশি করার উদ্দেশ্যে তার সাথে স্বামীর
কিছু বলা।
২. যুদ্ধের সময়।
৩. এবং লোকদের পরস্পরের মাঝে সংশোধন
করার জন্য মিথ্যা কথা বলা।”
[সুনান আত তিরমিজী, (তাহকিক কৃত) ২৫/ সদ্ব্যবহার ও পারস্পরিক সম্পর্ক বজায় রাখা, পরিচ্ছেদ: ২৬. পরস্পরের মাঝে সংশোধন করা]

▪ অন্য হাদিসে বর্ণিত হয়েছে,
“সে ব্যক্তি মিথ্যাবাদী নয়, যে মানুষের মধ্যে মীমাংসা করার জন্য (নিজের পক্ষ থেকে বিবদমান লোকদের নিকট) ভালো কথা পৌঁছে দেয় কিংবা ভালো কথা
বলে।”
 [সহীহ বুখারী (ইসলামিক ফাউন্ডেশন), অধ্যায়: ৪৫/ সন্ধি, পরিচ্ছেদ:১৬৭৪. সেই ব্যক্তি মিথ্যাবাদী নয়, যে মানুষের মধ্যে মীমাংসা করে দেয়]

▪ হাফেজ ইবনে হাজার আসকালানি(রাহ.) বলেন,
“আলেমগণ এ ব্যাপারে একমত যে, স্বামী-স্ত্রীর ক্ষেত্রে মিথ্যা বলা দ্বারা উদ্দেশ্য হল, যে ক্ষেত্রে স্বামীর অথবা স্ত্রীর কারও হক নষ্ট হবে না বা স্বামী বা স্ত্রীর যা প্রাপ্য নয় তা (অন্যায়ভাবে) গ্রহণ করা হবে না।” [ফাতহুল-বারি]

▪ সৌদি আরবের সাবেক গ্র্যান্ড মুফতি আল্লামা শাইখ আব্দুল্লাহ বিন বায(রাহ.) "স্বামী-স্ত্রীর" একে অপরের সাথে মিথ্যা কথা বলার ব্যাপারে বলেন, “মোটকথা, যে মিথ্যায় স্ত্রীর উপকার হয় এবং কারও ক্ষতি না হয়-যাতে উভয়ের মধ্যস্থিত বিষয়ে উপকার হয় এবং কোনও মানুষের ক্ষতি না হয় তাহলে তাতে কোনও অসুবিধা নয়।”

☆ দাম্পত্য জীবন টিকিয়ে রাখা বা পারিবারকে বিশৃঙ্খলা থেকে মুক্তি বা পারিবারিক সমস্যার সামধানের স্বার্থে "স্বামী স্ত্রীকে" আর "স্ত্রী স্বামীকে" কখনো কখনো মিথ্যা কথা বলা দোষণীয় নয় যদি তাতে উপকার হয়, কারও ক্ষতি না হয় বা কারও অধিকার খর্ব করা না হয়। আল্লাহু আলাম।
( আব্দুল্লাহিল হাদী বিন আব্দুল জলীল)

● স্ত্রীর প্রতি দায়িত্ব-

▪ মুআবিয়াহ বিন হায়দার(রাদি আল্লাহু আনহা) থেকে বর্ণিত, এক ব্যক্তি নবী(সাল্লাল্লাহু 'আলাইহি ওয়া সাল্লাম)-কে জিজ্ঞেস করল, "স্বামীর উপর স্ত্রীর কি অধিকার রয়েছে? তিনি বলেন, সে আহার করলে তাকেও (একই মানের) আহার করাবে, সে পরিধান করলে তাকেও একই মানের পোষাক পরিধান করাবে (অথবা তোমাদের ভরণপোষণের সাথে তাদের ভরণপোষণের ব্যবস্থা করবে এবং তোমাদের পোষাক- পরিচ্ছদের ব্যবস্থা করার সাথে তাদের পোষাক-পরিচ্ছদের ও ব্যবস্থা করবে)। কখন ও তার মুখমণ্ডলে আঘাত করবে না, অশ্লীল গালমন্দ করবে না এবং নিজ বাড়ী ছাড়া অন্যত্র তাকে একাকী ত্যাগ করবে না।" 
[(১৮৫০)ফুটনোটঃ আবূ দাউদ ২১৪২, ইরওয়াহ (১৮৫০) ২০৩, মিশকাত ৩২২৯, সহীহ আবী দাউদ ১৮৫৮-১৮৬১। তাহকীক আলবানীঃ সহীহ। সুনানে ইবনে মাজাহ, হাদিস নং ১৮৫০ হাদিসের মান: সহিহ হাদিস]

▪ আল্লাহ (সুবহানাহু ওয়া তা'আলা) বলেন,"পুরুষগণ নারীদের প্রতি দায়িত্বশীল, যেহেতু আল্লাহ একের ওপর অন্যকে প্রাধান্য দিয়েছেন এবং তারা তাদের সম্পদ হতে ব্যয়ও করে।"(সূরা-নিসা: ৩৪)

● স্ত্রীর সাথে উত্তম আচরণ, ব‍্যবহার করুন এবং রাগারাগি করবেন না-

☆ বিয়ে করা মানে দাস কেনা না। আপনি একজন মুক্ত মানুষের সাথে দাসের মতো আচরণ করতে পারেন না। আপনার স্ত্রী আপনাকে বিয়ে করেছে এইজন্য যে-যাতে সে তার বাকি জীবন এমন পুরুষের সাথে কাটাতে পারে; যাকে সে ভালোবাসে৷ আপনার কাছে তাই আশা করে যা আপনি তার কাছে থেকে আশা করেন। তাই তার সাথে তেমন আচরণই করুন; যেমন আচরণ আপনি তার কাছ থেকে আশা করেন।
(বই: দ্য কেয়ারিং হাজব্যান্ড)

▪ আয়েশা(রাদি আল্লাহু আনহা) থেকে বর্ণিত,"আমি রাসূলুল্লাহ (সাল্লাল্লাহু আলাইহি ওয়াসাল্লাম)-কে খাদেম ও কোনো স্ত্রীকে প্রহার করতে দেখিনি।" ( আবু দাউদ, হাদিস : ৪৭৮৬)

▪ "কোন ব্যক্তির মন্দ হওয়ার জন্য অশ্লীল বাকচারী ও কৃপণ হওয়াই যথেষ্ট।"
(আহমাদ-মিশকাত হা: ৪৬৯৩)

☆ মহৎ ব্যক্তি ছাড়া তার স্ত্রীকে কেউ সম্মান করে না, আর নীচ ব্যক্তি ছাড়া কেউ তার স্ত্রীকে অপমান করে না। যে তার পরিবারকে অপমান করবে সে তার জীবন থেকে সুখ হারিয়ে ফেলবে।
(বই : দ্য কেয়ারিং হাজব্যান্ড)

▪ হযরত মোহাম্মদ(সাল্লাল্লাহু আলাইহি ওয়াসাল্লাম) বলেন,"নারী কে আঘাত দিওনা তাঁরা কাচের গ্লাসের সমতূল্য।"

☆ মেয়েদের মন শুরুতে কঠিন থাকে না, যখন তারা পরিস্থিতির স্বীকার হয়ে ধৈর্যের বাঁধ ভেঙে যায়! তখনি মেয়েরা কঠিনতম পাষাণ হৃদয়ের হয়ে উঠে। (লেখা: মাহবুব সরদার সবুজ)

▪ আয়েশা (রাদি আল্লাহু আনহা) এর মন খারাপ। রাসূলের সঙ্গে কী একটা ঠুনকো কারণে যেন হঠাৎই অভিমান করে বসেছেন। স্বচ্ছ কাচের মতো মন তো, একটু আঁচরেই গভীর দাগ পরে যায়।

অভিমানে সকাল থেকে না খাওয়া। কিশোরী মুখটা এতটুকুন হয়ে আছে মর্মযাতনায়। রাসূলও সকাল থেকে ঘরে নেই। সেই যে বেরিয়েছেন, আর ফেরার নামটি নেই। একা একা অভিমান আর কতক্ষণ আগলে রাখা যায়? একজন যে তাঁর মুখ থেকে একটু সুরেলা ডাক শোনার জন্য বসে আছে, সেদিকে কি তাঁর কোনো খেয়াল আছে? বুক ফেটে কান্না আসছে কিন্তু লোকলজ্জার ভয়ে কাঁদতে পারছেন না। আর রাসূলের অন্য স্ত্রীরা যদি জানতে পারেন যে এই সামান্য কারণে আয়েশা কেঁদে বুক ভাসাচ্ছেন, কী হাসাহাসিটাই না করবেন তারা!

তাহলে একা একা এখন কী করবেন অভিমানী আয়েশা? এ যাতনা তাঁর যে আর সহ্য হচ্ছে না! কখন আসবেন তিঁনি? কখন ডাকবেন প্রিয়তমার নাম ধরে?
ঘরের দরজায় টোকা পরল। মুহুর্তে আয়েশার মুখে দেখা দিল ভরা চন্দ্রিমার রোশনাই। হৃদয়টা কেমন খিলখিলিয়ে উঠল। মনে হচ্ছে এতক্ষনের অভিমানে জমানো কথা সব একসঙ্গে বেরিয়ে আসবে। কিন্তু তিঁনিও কঠিন পাত্রী!

সালাম দিয়ে ঘরে প্রবেশ করলেন রাসূল মুহাম্মদ (সাল্লাল্লাহু আলাইহি ওয়া সাল্লাম)। আয়েশা (রাদি আল্লাহু আনহা) সালামের জবাব দিলেন, তবে মোটেও ফিরে তাকালেন না তাঁর দিকে। এত সহজে হেরে যাওয়ার পাত্রী নন তিনি! বুকভরা অভিমান এত সস্তাদরে বিকোবেন না। মহামূল্যে কিনতে হবে আজ। তিনি অপেক্ষা করছেন।

রাসূলের হাতে একটি খেজুরের পাত্র। কিছুক্ষণ আগেই এক সাহাবী তার বাগানের সবচেয়ে ভালো কিছু খেজুর রাসূল সমীপে হাদিয়া দিয়ে গেছেন। তিনি জানেন এ খেজুরগুলো আয়েশার খুব পছন্দ। তাই দেরি না করে চলে এসেছেন ঘরে। ঘরে যে আয়েশা অভিমান করে বসে আছেন, সেটাও তাঁর অগোচরে নয়। এবং তিনি ভালো করেই জানেন অভিমানী আয়েশার রাগ কীভাবে ভাঙাতে হয়।

রাসূল (সাল্লাল্লাহু আলাইহি ওয়া সাল্লাম) ডাক দিলেন, 'হুমায়রা পাখি! এই দেখো তোমার প্রিয় খেজুর। আল্লাহর নাম নিয়ে খেজুরগুলো খেয়ে নাও।' 
আয়েশার বুক থেকে সমস্ত অভিমান এক নিমিষে যেন হাওয়া হয়ে উড়ে গেল। আহা! কী মধুর করে ডাকেন তিনি।

তিনি ফিরে তাকালেন। থালা থেকে দু'টি খেজুর উঠিয়ে মুখে দিতে দিতে কপট রাগ দেখিয়ে বললেন, 'আল্লাহর নামেই তো খাবো। এতদিন কি আমি আমার বাবার নামে খেয়েছি?'

আয়েশা (রাদি আল্লাহু আনহা) এর এমন 'আচ্ছা রকম' জবাব শুনে রাসূল (সাল্লাল্লাহু আলাইহি ওয়া সাল্লাম) অনেকক্ষণ ধরে হাসলেন।

▪ রাসূল(সাল্লাল্লাহু আলাইহি ওয়াসাল্লাম) বলেছেন,"তোমাদের মধ্যে সেই উত্তম যে,তার স্ত্রীর সঙ্গে ভালো ব্যবহার করে!"(তিরমিজি: ১০৮২)

▪ অন্য হাদিসে এসেছে,"তোমাদের মধ্যে আল্লাহর কাছে সবচেয়ে ভালো মানুষ তারাই, যারা তাদের স্ত্রীদের সঙ্গে ভালো ব্যবহার করে।"  
(তিরমিজি: ১১৬২)

▪ রাসূলুল্লাহ(সাল্লাল্লাহু আলাইহি ওয়াসাল্লাম) বলেন, "কোন মুমিন পুরুষ তার স্ত্রীর সঙ্গে দুর্ব্যবহার করবে না। স্ত্রীর দু-একটি অভ্যাস ভালো না লাগলেও তার অনেক গুণ আছে, যা পুরুষের জীবনে কল্যাণ বয়ে আনে।" (মুসলিম: ১৪৬৯)

▪ রাসূল(সাল্লাল্লাহু আলাইহি ওয়াসাল্লাম) বলেছেন, “পূর্ণ ঈমানদার সেই ব্যক্তি যার চরিত্র সবচেয়ে সুন্দর। আর তোমাদের মধ্যে উত্তম সেই ব্যক্তি যে তার স্ত্রীর কাছে উত্তম।” 
(তিরমিযী: ১১৬২; হাদীস সহীহ, সিলসিলাহ ছহীহাহ: ২৮৪)

▪ আল্লাহ(সুবহানাহু ওয়া তা'আলা) বলেন, “তোমাদের স্ত্রীরা তোমাদের জন্য পোশাক স্বরূপ আর তোমরা তাদের পোশাক স্বরূপ।" 
(সুরা আল-বাক্বারা: ১৮৭)

▪ আবু হুরায়রা(রাদি আল্লাহু আনহু) থেকে বর্ণিত, তিনি বলেন, রাসূলুল্লাহ(সাল্লাল্লাহু আলাইহি ওয়াসাল্লাম) ইরশাদ করেন, “আমার কাছ থেকে মেয়েদের সাথে সদ্ব্যবহার করার শিক্ষা গ্রহণ কর।
কেননা নারী জাতিকে পাঁজরের বাঁকা হাড় থেকে সৃষ্টি করা হয়েছে। পাঁজরের হাড়গুলোর মধ্যে ওপরের হাড়টা সর্বাপেক্ষা বাঁকা। অতএব তুমি যদি সোজা করতে যাও, তবে ভেঙ্গে ফেলার সম্ভাবনা রয়েছে। আর যদি ফেলে রাখ তবে বাঁকা হতেই থাকবে। অতএব, নারীদের সাথে ভালো ব্যবহার কর।” (সহিহ বুখারি ও সহিহ মুসলিম, রিয়াদুস সালেহীন: ২৭৩)

☆ আমার প্রথম সন্তান এর বয়স তখন ৬ মাস। একদিন সে বাসায় আসে রাত ১১টার দিকে। কিন্তু তার আগেই আমি ঘুমিয়ে গেছিলাম। ফোন বাজলে বাচ্চা উঠে যাবে ভেবে ফোন সাইলেন্ট করে রেখেছিলাম। পরে আর নরমাল মুড আন করতে ভুলে গিয়েছিলাম। 
আমার স্বামী প্রাইভেট কোম্পানিতে জব করেন,সকাল থেকে রাত অফিসে অনেক পরিশ্রম করেন। সকাল ৭ টায় অফিস এর জন্য বের হয়।  সেদিনও সকাল ৭ টা থেকে রাত ১১ টা পর্যন্ত অনেক পরিশ্রম করে বাসায় এসে দরজার সামনে অনেকবার নক করে কিন্তু আমি ঘুমের কারনে বুঝতে পারিনা। উনি রাত ২ টা পর্যন্ত দাঁড়িয়ে ছিল। আমাকে ৯০ টা কল দিছে, আমি টের পাইনি।সে অনেকবার নক করেছে কিন্তু আমার ঘুম ভাঙেনি। আমাদের কলিং বেল ছিল না। দরজায় নক করেছে। যখন রাত ২ টায় আমার ঘুম ভাংগে এবং ফোন হাতে নিয়ে দেখি ৯০ টা মিসড কল!
তখন অনেক ভয়ে ভয়ে দরজা খুলি। আমি ভেবেছিলাম সে ঘরে ঢুকেই দিবে এক থাপ্পড়। আর অনেক বকবে। কিন্তু সে আমাকে কিছুই বললো না। শুধু বললো ৩ ঘন্টা যাবৎ দাঁড়িয়ে আছি। ফোনটা হাতের কাছে রাখবা না?
এতটা ক্লান্ত শরীর নিয়ে সে ৩ ঘন্টা দাড়িয়ে থাকার পরেও এত নমনীয় কিভাবে হয়েছে আল্লাহ্   ভাল জানে। এই ঘটনা মনে পরলে এখনো তার প্রতি ভালবাসা অনেক বেড়ে যায়। আল্লাহ্ তাকে আমার প্রতি অনেক ধৈর্যশীল করেছেন। 
জানিনা আমার মনের ভাললাগা কতটুকু লিখে বুঝাতে পারলাম।তবে দোয়া চাই আল্লাহ্ যেন আমাদেরকে জান্নাতেও এক সাথে রাখেন।
মাশাআল্লাহ,এই দম্পতিকে আরো বেশি বারাকাহ দান করুন।

▪ স্ত্রী কে কখনো মারধর না করা সুন্নাত। রাসূল(সাল্লাল্লাহু আলাইহি ওয়াসাল্লাম) কখনো কারো উপর প্রতিশোধ নিতেন না, এবং স্ত্রীদের ও মার ধর করতেন না। 
(বুখারী: ৫২০৪, বুখারী: ৬১২৬)

▪ হযরত আলী(রাদি আল্লাহু আনহু) বলেন,"বিনা কারনে কোনো পুরুষের জন্য নারীর চোখে এক ফোঁটা পানিও পরে, তবে ফেরেশতারা ওই পুরুষকে তার প্রতিটি পদক্ষেপে অভিশাপ দিবে।"

▪ রাসূল(সাল্লাল্লাহু আলাইহি ওয়াসাল্লাম) বলেছেন,"তোমরা কোন মেয়েকে গালি দিও না।গালি দিলে সেই গালি আমার গায়ে এসে পরে।কারণ আমি রাসুল(সাল্লাল্লাহু আলাইহি ওয়াসাল্লাম) নিজেও এক জন মেয়ের বাবা।" (আল-হাদিস)

◾স্ত্রীর কাজের প্রশংসা ও তার অবদান স্বীকার করা:


▪ খাদিজা(রাদি আল্লাহু আনহা) সম্পর্কে রাসূলুল্লাহ (সাল্লাল্লাহু আলাইহি ওয়াসাল্লাম) বলেন,"মানুষ যখন আমাকে মিথ্যা প্রতিপন্ন করেছে তখন সে খাদিজা(রাদি আল্লাহু আনহা) আমার প্রতি বিশ্বাস স্থাপন করেছে, মানুষ যখন আমাকে বঞ্চিত করেছে তখন সে তাঁর সম্পদ দ্বারা আমাকে সমৃদ্ধ করেছে, আল্লাহ আমাকে তাঁর গর্ভ থেকে সন্তান দিয়েছেন যখন তিনি অন্য স্ত্রীদের সন্তান থেকে আমাকে বঞ্চিত করেছেন।" (মুসনাদে আহমদ, হাদিস: ২৪৮৬৪)


☆ আপনি নিজেকে দ্বীনদার দাবি করেন। অথচ আপনি  আপনার স্ত্রীর কাছে ভালো স্বামী নয়।

▪ রাসূল(সাল্লাল্লাহু আলাইহি ওয়াসাল্লাম) বলেছেন, “পূর্ণ ঈমানদার সেই ব্যক্তি যার চরিত্র সবচেয়ে সুন্দর। আর তোমাদের মধ্যে উত্তম সেই ব্যক্তি যে তার স্ত্রীর কাছে উত্তম।” 
(তিরমিযী: ১১৬২; হাদীস সহীহ, সিলসিলাহ ছহীহাহ: ২৮৪)

আপনি আপনার স্ত্রীর সাথে ভালো এবং সৎ ব‍্যবহার করেননা। অথচ 
▪ রাসূল(সাল্লাল্লাহু আলাইহি ওয়াসাল্লাম) বলেন,"তোমাদের মধ্যে আল্লাহর কাছে সবচেয়ে ভালো মানুষ তারাই, যারা তাদের স্ত্রীদের সঙ্গে ভালো ব্যবহার করে।"(তিরমিজি: ১১৬২)

▪ রাসূল(সাল্লাল্লাহু আলাইহি ওয়াসাল্লাম) বলেন, "তোমরা নারীদের ব্যাপারে কল্যানকামী হও।  কারণ, তারা পাঁজরের হাড় দ্বারা সৃষ্ট। পাজরের উপরের হাড়টি সবচেয়ে বাঁকা। যে হাড় দিয়ে নারীদের  সৃষ্টি করা হয়েছে তুমি একে সোজা করতে চাইলে ভেঙে ফেলবে। আবার এ অবস্থায় রেখে দিলে, বাঁকা হয়েই থাকবে। তাই তোমরা তাদের কল্যানকামী হও, এবং উদ্দেশ গ্রহণ কর।" (বুখারী মুসলীম, রিয়াদুস সালহীন : বই-১, হাদিস: ২৭৩)

▪ সুনানে আবু দাউদে বর্ণিত হয়েছে,"একদিন অনেক মহিলা এসে উম্মুল মুমিনীনদের নিকট নিজেদের স্বামীর বিরুদ্ধে অভিযোগ করে। তা আল্লাহর (রাসূল সাল্লাল্লাহু আলাইহি ওয়াসাল্লাম) জানতে পারেন। তখন সাহাবিদের সামনে দাঁড়িয়ে বলেন,মুহাম্মদের পরিবারের নিকট অনেক মহিলা এসে স্বামীদের বিরুদ্ধে তিনি অভিযোগ করছে। [যাদের বিরুদ্ধে অভিযোগ করা হয়েছে] এরা তোমাদের মধ্যে ভালো লোক নয়।"

▪ ইবনে মাজা ও তিরমিজিতে ইরশাদ হয়েছে,
" তোমাদের মধ্যে সর্বোত্তম ব্যক্তি সে, যে তার পরিবারের নিকট সর্বোত্তম। আমি আমার পরিবারের নিকট সর্বোত্তম।"

▪ বিদায় হজের সময় আল্লাহর রাসুল সাল্লাল্লাহু আলাইহি ওয়াসাল্লাম ভাষণ দিতে দাঁড়ান। সামনে লক্ষাধিক সাহাবি। তাঁদের ভেতর রয়েছে শ্বেতাঙ্গ ও কৃষ্ণাঙ্গ । ছোট ও বড়। ধনী ও গরিব। সবাইকে লক্ষ্য করে আল্লাহর রাসূল(সাল্লাল্লাহু আলাইহি ওয়াসাল্লাম) বলেন,"সাবধান! তোমরা নারীদের মঙ্গল কামনা করবে। সাবধান! তোমরা নারীদের মঙ্গল কামনা করবে।"

● স্ত্রীর দুর্ব‍্যবহার এবং খারাপ আচরণে ধৈর্য ধারণ করুন-

☆ "স্ত্রী হচ্ছে পোশাকের মতো৷ পোশাক যেমন গরমের সময় গরম থেকে এবং শীতের সময় শীত থেকে রক্ষা করে, তেমনিভাবে স্ত্রী নিজের স্বামীকে প্রবৃত্তির উষ্ণতা ও যুগের ফিতনা থেকে রক্ষা করে।" (ড. খালিদ আবু শাদি)

☆ "তুমি যতই শিক্ষিত হও না কেন,বউ যদি বলে,ও তুমি বুঝবে না; তার মানে তুমি বুঝবে না, ব্যস।"
(আপনি বুঝবেন না রোদও নেই,বৃষ্টিও নেই। তবুও ছাতা কেন নিতে বললেন!?" (আমীরুল ইসলাম)



◾স্বামীর সাথে ঘ‍্যনঘ‍্যান করা:
এক ব্যক্তি স্ত্রীর বকায় অতিষ্ট হয়ে খলিফা উমর (রাদি আল্লাহু আনহু) এর কাছে আসেন নালিশ করার জন্য। খলিফার ঘরের দরজায় আসতেই তিনি শুনতে পান খলিফার স্ত্রী রাগতস্বরে খলিফাকে বকছে। শুনে ঐ ব্যক্তি তো হতবাক। তিনি খলিফাকে কিছু না বলে ফিরে চললেন। ইতিমধ্যে খলিফা দরজা খুলে বাইরে এলেন। ঐ ব্যাক্তিকে চলে যেতে দেখে ডাক দিলেন। জানতে চাইলেন, কেনো এসেছিলে আর কেনোই বা কিছু না বলেই চলে যাচ্ছ। ঐ ব্যাক্তি বললেন, আমি এসেছিলাম স্ত্রীর ব্যাপারে নালিশ করতে কিন্তু এসে শুনলাম আপনার স্ত্রী আপনাকে আরো বেশী কথা শোনাচ্ছে। তাই ফিরে যাচ্ছিলাম। আচ্ছা আমরা পুরুষরা আপনাকে বাঘের মত ভয় করি সেখানে একজন মহিলা আপনাকে কি করে কথা শোনায়? হযরত উমর(রাদি আল্লাহু আনহু) বলেন, ভাই ঐ মহিলার অনেক হক আছে যা আমি আদায় করতে পারিনি। তাছাড়া এই মহিলা আমার রান্না করে, ঘরবাড়ি কাপড় চোপর পরিস্কার করে, সন্তানদের প্রতিপালন করে এমনি আরও অনেক অনেক কাজ যা সে করতে বাধ্য নয়।

এসব কাজ করে সে আমায় এহসান করে, অতএব সে একজন পাওনাদার আর পাওনাদারের দু' কথা বেশী বলার অধিকার আছে। ঐ ব্যক্তি তখন বললো আমার স্ত্রীও তো এসব কাজ করে এবং আমিও তো তার অনেক হকই আদায় করতে পারিনি। খলিফা হাসি মুখে বললেন, তাহলে ভাই একটু সহ্য কর I

শিক্ষা ইসলাম যে নারীর প্রতি কত উদার ও সহনশীল হওয়ার শিক্ষা দেয় তা এই ঘটনা থেকে স্পষ্ট হয়ে যায়। এই ঘটনা থেকে শরীয়তের এই বিধিও স্পষ্ট হয়ে যায় যে, নিছক প্রথাগতভাবে আমাদের সমাজে মনে করা হয় যে, রান্না বান্না করা, কাপড় ধোয়া ও গৃহস্থালির যাবতীয় কাজ করা স্ত্রীর দায়িত্ব ও কর্তব্য। কিন্তু আসলে তা তার কোনো দায়িত্ব ও কর্তব্য নয়। এ সব কাজ করা স্ত্রীর ইচ্ছাধীন।

☆ সুতরাং স্বামী হতে হবে কাস্টমার কেয়ারের মতো ধৈৰ্য্যশীল, স্ত্রী সারাদিন ওরাধুরা ত্যাড়ামি করলেও বলবে ম্যাডাম! আপনি শান্ত হন আমি বিষয়টা দেখছি।
স্ত্রীর সাথে কোমল আচরণ করা এবং তার দেওয়া কষ্টে ধৈর্যধারণ করা। কোমল আচরণ করার অর্থ হলো,"তার সাথে সুন্দর, মার্জিত ও মোলায়েম ব্যবহার করা এবং তার বিভিন্ন ত্রুটি-বিচ্যুতি
ক্ষমার চোখে দেখা। এটা মুস্তাহাবও বটে।"
(বই: দ্য পারফেক্ট কাপল)

▪ হজরত আলী(রাদি আল্লাহু আনহু) বলেন,“যদি তুমি সারা জীবনের মত স্ত্রীকে ভালো বন্ধু হিসেবে পেতে চাও, তাহলে তোমার মনে একটা কবর তৈরি করো, যাতে তুমি তোমার স্ত্রীর ভুলগুলো তোমার মনে দাফন করতে পারো!” 

◾আমার স্ত্রী হয়তো আমার পরীক্ষা:
শাইখ আবু বকর ইবন লাববাদ (রাহি) এর একজন তীক্ষ্ণভাষী স্ত্রী ছিলেন, সে তার যবান দ্বারা স্বামীকে কষ্ট দিত, একদা তার স্ত্রী তাকে অনেক কটু কথা বললেন, তখন তার সঙ্গীরা তাকে বলল, তুমি তাকে তালাক দিয়ে দাও, আমরা তার অভাব পূরণ করব। তিনি বললেন, আমি আশংকা করি যদি আমি তাকে তালাক দেই তাহলে অন্য কেউ তার কষ্টে নিপতিত হবে, আমি আশা করি আল্লাহ তার এই কঠোরতা দ্বারা আমার কোন কঠিন বিপদাপদ দূরীভূত করে দিবেন। তার বাবার জন্য হলেও আমি তাকে আমার কাছে রেখে দিব, কেননা আমি অনেকের কাছে বিবাহের পয়গাম পাঠিয়েছি তারা সবাই আমাকে প্রত্যাখ্যান করেছে, শুধু তিনি আমাকে তার মেয়ে বিবাহ দিয়েছেন, তার এ সুন্দর আচরণের বিনিময় কি করে তার মেয়ের তালাক হতে পারে!? তিনি বলতেন, প্রত্যেকের কোন না কোন পরীক্ষা আছে, আমার স্ত্রী হয়তো আমার পরীক্ষা। (তারতীবুল মাদারিক, ৫/২৮৯)

● স্ত্রীকে সহযোগিতা করুন-

▪ "স্ত্রীর কাজকর্মে সহযোগিতা করা সুন্নাত।"
 (বুখারী: ৬৭৬)
আমাদের প্রিয় নবী(সাল্লাল্লাহু আলাইহি ওয়াসাল্লাম) ও পরিবারের কাজে সহায়তা করতেন।

▪ আয়েশা(রাদি আল্লাহু আনহা) বলেন,"মহানবী (সাল্লাল্লাহু আলাইহি ওয়াসাল্লাম) জুতা ঠিক করতেন, কাপড় সেলাই করতেন এবং তোমরা যেমন ঘরে কাজ করো তেমনি কাজ করতেন।" 
(মুসনাদে আহমদ, হাদিস: ২৫৩৮০)

☆ স্ত্রী অসুস্থ হলে খুব কম সংখ্যক স্বামী তাদের
স্ত্রীর পাশে থেকে,সেবাযত্ন দিয়ে সুস্থ করে থাকেন
তারা ভাবেন স্ত্রীর যত্ন করলে,সমাজে জাত যাবে,
মানুষে বউ পাগল বলে,হেয় করবে!
অথচ এটা সবাই ভুলে যায়,স্বামী স্ত্রী একে অপরের পরিপূরক হলে,স্বামীর অসুস্থতায় যেমন স্ত্রী সেবা শুশ্রূষা করে থাকেন,তেমনি স্ত্রীর অসুস্থতায় স্বামীর ও সেটা দায়িত্ব ও কর্তব্যর মধ্যে পড়ে।

● স্ত্রীকে হাত খরচের টাকা দিবেন-

☆ চাকুরিজীবি স্ত্রী যেকোন স্বামীর জন্য বিপদজনক। প্রয়োজনে একবেলা কম খাবেন। তবুও স্ত্রীকে চাকরি করতে দিবেন না। তাই প্রতিটি স্বামীর উচিত খেয়াল রাখা স্ত্রীদের হাত খরচের প্রতিও।

☆ “প্রতি মাসে স্ত্রীকে কিছু পকেট খরচ দিবে এবং পরে ঐ টাকার কোনো হিসাব নিবেনা। জিজ্ঞেসাও করবে না কোথায় খরচ করেছে। আল্লাহ তাআলা যার যতটুকু সামর্থ্য দিয়েছেন সেই হিসাবে স্ত্রীর জন্য একটা মাসিক পরিমান নির্ধারণ করে নেবে। আর তাকে বলে দিও তোমার যে কাজে ইচ্ছা খরচ কর।আমি এ ব্যাপারে কোনো হিসাব চাইব না।”-কথাগুলো মাওলানা আশরাফ আলী থানবী(রহ.) কামালাতে আশরাফিয়া কিতাবে
লিখেছেন। এই মাসিক পকেট খরচ স্ত্রীর হক।কারন সে ঘরে থাকে, উপার্জন করতে পারেনা।যখন ভাই বোন আসে তাদেরকে কিছু হাদিয়া দিতে মন চাইতে পারে। যদি স্ত্রীর নিকট কিছুই না থাকে তবে সে কোথা থেকে দেবে? তারও মন চাইতে পারে মাঝেমাঝে স্বামীকে কিছু দিতে বা গোপনে কিছু পরিমান সদকা করতে। সে আপনার জীবনসঙ্গীনি|আপনার দরজার বাইরে যেতে পারেনা। সে জীবন ভরে আপনার সঙ্গ দিচ্ছে,তার সুখ শান্তি আবেগ অনুরাগের খেয়াল রাখা আপনার কর্তব্য।

☆ স্বামীর নিজের খরচের পর তাঁর উপর ভরনপোষণের সর্বপ্রথম হকদার ব্যক্তি হলেন তার স্ত্রী যে স্বামী নিজের স্ত্রীর জন্য মন উজাড় করে ব্যয় করবে, কেয়ামতের দিন আল্লাহ তাকে পূণ্য ধনী বানিয়ে দিবেন।

● স্ত্রীকে উপহার দিন এবং ঘুরতে নিয়ে যান-


☆ মির্জা ইয়াওয়ার বেইগ বলেন," মাঝে মাঝে জীবনসঙ্গীকে ফুল অথবা পছন্দনীয় কিছু
উপহার দিন। কিন্তু তা কেবল জন্মদিন বা বিবাহবার্ষিকী উপলক্ষে নয়। যখনই সম্ভব হয় উপহার দিন। সবসময় যে বড় উপহার দিতে হবে এমনও নয়; বরং উপহার দেওয়ার ভাবনাটাই মূল বিষয়।"

▪ রাসূলুল্লাহ(সাল্লাল্লাহু আলাইহি ওয়াসাল্লাম) বলেছেন,"তোমরা উপহার দাও, কারণ তা পরস্পরের মধ্যে ভালোবাসা বাড়িয়ে দেবে।"

▪ স্ত্রীকে নিয়ে ঘুরতে যাওয়া বা সফরে যাওয়া সুন্নাত।স্ত্রীদের সফরে নিয়ে যেতে রাসূল(সাল্লাল্লাহু আলাইহি ওয়াসাল্লাম) লটারী করতেন,যার নাম আসতো তাকে নিয়ে ঘুরতে যেতেন৷ 
(রেফারেন্স-সহিহ বুখারি: ২৫৯৩)

● স্বামীরা মনে করে স্ত্রীদের কোনো কাজ নেই, তাদের কোনো কষ্ট নেই-

☆ যে-কাজে অসুস্থতার ছুটি নেই, যে-কাজে সাপ্তাহিক বন্ধ নেই, যে-কাজে দৈনিক ৮ ঘণ্টার নিয়ম নেই, যে কাজে রাতদিন ২৪ ঘণ্টা অন-কল হাজিরা দিতেই হয়, সেই সনদ-বিহীন কাজটির সাহায্য পেয়েই আমরা প্রত্যেকটি মানুষ আজ এই পর্যন্ত আসতে পেরেছি জীবনে। "আপনি কোনো কাজ করেন, নাকি স্রেফ হাউজওয়াইফ?"- ন্যূনতম শিক্ষা থাকলে, এই প্রশ্নটি করবেন না আজকের পর থেকে। নিজের মন মানসিকতা পরিবর্তন করুন তাহলেই ভালো থাকবেন। 


☆ ছেলেদের নামাজ পড়াটা দারুণ। হুজুরের পেছনে উঠলে বসলেই শেষ মসজিদে গেলেই সাংসারিক ব্যস্ততা শেষ।কর্মক্ষেত্রের ব্যস্ততা থাকে না। একটানা মন দিয়ে নামাজ আদায় করতে পারে। আর মেয়েরা নামাজের ফাঁকে ও ভাতের মার গালে,তরকারি টা নাড়ে, বাচ্চার প্লেটে আরেক টুকরো মাংস দেয় সালাম ফিরিয়ে। দুই বাচ্চা মারামারি লাগছে মাঝখানে নামাজ ছেড়ে দিতে বাধ্য হয়।

● স্ত্রীকে ভালোবাসুন এবং স্ত্রীর কষ্ট গুলো বুঝুন-

■ স্ত্রীকে ভালোবাসুন:

১. স্ত্রী হচ্ছে আদরের জিনিস, তাকে গালি দেবেন না, তাকে খারাপ বলবেন না, কখনও বলতে যাবেন না তুমি দেখতে কালো/ঠোঁটটা বেশি মোটা/শারীরিক গটন নিয়ে খোটা দিবেন না।

২. কখনও রান্নার ভুল ধরবেন না, একটু লবন কম হলেই বলবেন, যা তোর রান্না খারাপ, কোনোদিন ভালো খাবার পেলাম না।
রাসূল(সাল্লাল্লাহু আলাইহি ওয়াসাল্লাম) এর সুন্নাত হলো, সবসময় প্রশংসা করুন, গালি দেবেন না, গালমন্দ করবেন না।

৩. যখন সে আপনাকে নিয়ে ঈর্ষান্বিত হয়। কারণ সে অন্য সমস্ত মানুষকে রেখে শুধুমাত্র আপনাকেই বেঁছে নিয়েছে।

৪. যখন তার কিছু দোষ ত্রুটি আপনাকে বিরক্ত করে। কারণ, আপনারও অনেক কিছু দোষ ত্রুটি রয়েছে।

৫. যখন তার রান্না খারাপ হয়। কারণ, সে ভালো রান্নার চেষ্টা করেছে।

৬. তোমাদের মধ্যে ওই ব্যক্তি সবচেয়ে উত্তম
যে তার স্ত্রী'র কাছে উত্তম (তিরমিজি)


◾স্ত্রী কখনো অভিমান করলে বা মন খারাপ করলে তাকে বোঝার চেষ্টা করা এবং তার কষ্টের কথা গুরুত্বের সঙ্গে শোনা।
▪ আমাদের প্রিয় নবী(সাল্লাল্লাহু আলাইহি ওয়াসাল্লাম) তাঁর স্ত্রীদের মন বোঝার চেষ্টা করতেন। এবং তাঁদের প্রতি সহানুভূতিশীল আচরণ করতেন। "এক সফরে রাসূলুল্লাহ(সাল্লাল্লাহু আলাইহি ওয়াসাল্লাম) এগিয়ে যান এবং সাফিয়া(রাদি আল্লাহু আনহা) পিছিয়ে পড়েন। এতে তিনি কেঁদে ফেলেন। মহানবী(সাল্লাল্লাহু আলাইহি ওয়াসাল্লাম) তখন নিজ হাতে তাঁর চোখ মুছে দেন এবং কাঁদতে নিষেধ করেন।"
(সুনানে কুবরা লিন-নাসায়ি, হাদিস : ৯১৬২)


◾মেয়েরা শুধু টাকা চাইনা ছেলেদের কাছে। দুইটা জিনিস থেকে কোনো একটা চাই। 
১)ভালোবাসা। ২) টাকা। ‍মেয়েরা ছেলেদের কাছে এই দুইটা থেকে কোনো একটা চাই। আপনি যদি ভালোবাসা বেশি দেন তবে টাকা চাইবে কম। আর ভালোবাসা কম দিলে টাকা চাইবে বেশি। মেয়েরা শান্তি খুঁজে নিজেদের প্রফুল্ল রাখার চেষ্টা করে। 
▪ সুতরাং "নিজের স্ত্রী'কে এতো বেশি ভালোবাসুন!
স্ত্রী'র বান্ধবীরাও যেনো আপনার স্ত্রী হবার স্বপ্ন দেখে!" (আব্দুল্লাহ আল লাবিব)

▪ "আপনার স্ত্রীকে রানীর মর্যাদা দিন, বিনিময়ে
তিনি আপনাকে রাজার মর্যাদা দিবেন সাফিয়্যা(রাদি আল্লাহু আনহা) ছিলেন, নবীজির অন্যতম স্ত্রী। তিনি কিছুটা খাটো ছিলেন, ফলে উটের পীঠে আরোহন করতে কষ্ট হতো তাই রাসূল(সাল্লাল্লাহু আলাইহি ওয়াসাল্লাম) তাঁকে সাহায্য করার জন্যে নিজের হাঁটু পেতে দিতেন। সাফিয়্যা(রাদি আল্লাহু আনহা) সেই হাঁটুতে পা রেখে উটের হাওদায় ওঠে বসতেন।"
 (সহিহ-বুখারি: ৪২১১)

▪ আম্মাজান সাফিয়্যা(রাদি আল্লাহু আনহা) বলেন, “একবার রাসূল(সাল্লাল্লাহু আলাইহি ওয়াসাল্লাম) তাঁর স্ত্রীদের সাথে হজ্বে যাচ্ছিলেন। পথিমধ্যে আমার উট বসে পড়ল, কারণ ওটা ছিল সবচেয়ে দুর্বল উট, তাই আমি কেঁদে ফেললাম নবী(সাল্লাল্লাহু আলাইহি ওয়াসাল্লাম) আমার কাছে আসলেন আর আমার চোখের জল নিজের জামা ও হাত দিয়ে মুছে দিলেন।”
(মুসনাদে-আহমাদ: ৬/৩৩৭) সুবহানাল্লাহ!

▪ পৃথিবীর শ্রেষ্ঠ মানুষটি তাঁর স্ত্রীর সাহায্যে নিজের হাঁটু বিছিয়ে দেন আর সেই হাঁটুতে পা দিয়ে ভর করে স্ত্রী উটের পীঠে চড়েন! কী অসাধারণ দৃশ্য! কী চমৎকার বিনয় ও ভালবাসা! আবার স্ত্রীর চোখের পানি নিজের জামা ও হাত দিয়ে পরম মমতায় মুছে দেন অন্য হাদিসে এসেছে, তিনি উঠের পীঠে তন্দ্রালু হয়ে পড়তেন, তখন নবীজি তাঁর মাথা ধরে রাখতেন! একজন স্ত্রী তাঁর স্বামীর কাছ থেকে আর কী চায়? একজন স্ত্রী হিসেবে সাফিয়্যা(রাদি আল্লাহু আনহা) নিজ স্বামী রাসূলুল্লাহ্(সাল্লাল্লাহু আলাইহি ওয়াসাল্লাম)-কে কীভাবে মূল্যায়ন করতেন?কতটুকু ভালবাসতেন?


এটি বুঝতে একটি হাদিসই যথেষ্ট হতে পারে।
▪ হাদিসে এসেছে, “রাসূল(সাল্লাল্লাহু আলাইহি ওয়াসাল্লাম) যখন প্রচণ্ড অসুস্থ হয়ে মৃত্যুশয্যায় ছিলেন, তাঁর স্ত্রীরা তাঁর চারপাশে জড়ো হলেন। তখন সাফিয়্যা(রাদি আল্লাহু আনহা) বললেন,"হে আল্লাহর রাসূল(সাল্লাল্লাহু আলাইহি ওয়াসাল্লাম)! আল্লাহর শপথ! আপনার জায়গায় যদি আমি থাকতে পারতাম!’(অর্থাৎ, আপনার কষ্টটা আপনার না হয়ে যদি আমার হতো!) তাঁর কথা শুনে অন্য স্ত্রীগণ মুখটিপে হাসলেন।
রাসূল(সাল্লাল্লাহু আলাইহি ওয়াসাল্লাম) তাঁদের দেখে ফেললেন এবং বললেন,‘তোমাদের মুখ ধুয়ে ফেল।' তাঁরা বলল, ‘হে আল্লাহর রাসূল(সাল্লাল্লাহু আলাইহি ওয়াসাল্লাম)! কেন?’ তিনি জবাবে বললেন,‘কারণ তোমরা তাঁকে বিদ্রুপ করেছ। আল্লাহর শপথ! সে সত্য বলছে।”
(তবাকাতে-ইবনে সা'দ: ৮/১০১)

☆ জ্বী, এটিই বাস্তবতা। জ্ঞানীরা বলেন, নারীকে আপনি যেটুকু ভালবাসা ও সম্মান দিবেন, সে বিনিময়ে তারচেয়ে বেশি ভালবাসা ও সম্মান ফিরিয়ে দেবে। আবার তাকে যতটুকু ঘৃণা দেখাবেন, বিনিময়ে সে তারচেয়েও বেশি ঘৃণা ফিরিয়ে দেবে।
(এম.টি মোহাম্মদ হারুনুর রশিদ রুবেল- চিকিৎসা প্রযুক্তিবিদ)

● অধিকাংশ স্বামীরা কথা এবং যোগাযোগ বন্ধু করে স্ত্রীকে কষ্ট দে-

☆ আদর্শ স্বামীর পরিচয় হলো, প্রতিনিয়ত স্ত্রীর খোঁজখবর রাখা। কখন কী প্রয়োজন তা পূরণে সচেষ্ট হওয়া। আমাদের প্রিয় নবী(সাল্লাল্লাহু আলাইহি ওয়াসাল্লাম)-ও তাঁর স্ত্রীদের প্রতি অত্যন্ত যত্নশীল ছিলেন। তিনি প্রতিদিন সব স্ত্রীর খোঁজ নিতেন এবং সবার সঙ্গে কিছুক্ষণ সময় কাটাতেন।

 ▪আবদুল্লাহ ইবনে আব্বাস(রাদি আল্লাহু আনহু) থেকে বর্ণিত,"ফজরের নামাজের পর নবী(সাল্লাল্লাহু আলাইহি ওয়াসাল্লাম) নামাজের স্থানে বসে থাকতেন। সূর্যোদয়ের আগ পর্যন্ত লোকেরাও তাঁর চারপাশে বসে থাকত। অতঃপর তিনি তাঁর প্রত্যেক স্ত্রীর কাছে যেতেন, তাদের সালাম দিতেন, তাদের জন্য দোয়া করতেন আর যার দিন থাকত তার কাছে গিয়ে বসতেন।" (তাবরানি, হাদিস : ৮৭৬৪)

☆ প্রিয় ভাই নারী জাতি ভালোবাসার পাগল এজন্য তাকে যতো ভালোবাসবেন সে ততই আপনার পাগল হবে। এজন্য বউটা আপনার অবহেলা নয় ভালোবাসুন তাকে, সময় দিন,  তার কথা মনোযোগ দিয়ে শুনেন,  সে কি চাই বুঝতে চেষ্টা করেন। রাগ নয় ভালোবাসা দিয়ে তার মন জয় করুন।

● পরিশেষে বলবো স্ত্রীকে ভালো রাখার চেষ্টা করুন-

☆ বিয়ের পর মেয়েদের দুইটা পরিবর্তন হয়।
সুখের ছোঁয়া পেলে মেয়েরা সুন্দর হয়ে যায়,চেহারায় সুন্দর একটা লুক বসে,শারীরিক ও মানসিক দুই দিক দিয়ে সুস্থ থাকে। (এসব কিছু হয় যদি স্বামী ভালো হয়) বিয়ের আগে যে মেয়েটা দেখতে খুব সুন্দর ছিল চোখের নিচে কোন দাগ ছিলনা,অনেক সুন্দর চুল ছিল,শারীরিক গঠন অনেক সুন্দর ছিল! আস্তে আস্তে চোখের নিচে দাগ পড়া শুরু, সৌন্দর্য হারিয়ে ফেলা, চুল পড়তে থাকা, শারীরিক মানসিক ভাবে অসুস্থ থাকা।(এগুলো হয় স্বামী খারাপ হলে)

☆ “যদি স্ত্রী বলে একটু বামে সরে বসো,আপনি সরে বসুন।যদিও দেখছেন যে বামে একদমই জায়গা নেই,তবু সরে বসুন। কারন এতে আপনার স্ত্রী খুশি হবে।”-এই কথাটুকুতে মনে হতে পারে স্ত্রীর কথায় উঠবস করা একজন পুরুষ আপনি। ক্ষতি কি? আপনার স্ত্রী তো খুশি হচ্ছে! লোকে যদি আপনাকে কাপুরুষ বলে,বৌয়ের আচলের নিচে থাকা লোক বলে,বৌ পাগল বলে তবু আপনার ক্ষতিটাই বা কি? ক্ষতির মধ্যে যেটা হতে পারে সেটা হলো আপনি সংসার জীবনে প্রচন্ড সুখী মানুষ হয়েছেন। লোকের কথায় কি যায় আসে? 

☆ স্ত্রীর সমস্ত ভালো কথা শুনুন,আবদার রাখুন,অনুরোধ রাখুন,অনুনয়গুলো বুঝে চলুন। ইনশাআল্লাহ্ সংসার জীবনে শান্তিতে থাকবেন। 
তবে হ্যাঁ লক্ষ্য রাখুন সে আপনার উপর হুকুম করছে কিনা,আবদারের জায়গাতে আদেশ করছে কিনা,আপনাকে তার অধিনস্থ করবার চেষ্টা করছে কিনা,অন্যায় কোনো আবদার করছে না। যদি এমন হয় তবে কখনোই প্রশয় দিবেন না। কারন আপনি স্বামী এবং দুনিয়াতে আল্লাহ আপনাকে তার অভিভাবক বানিয়ে পাঠিয়েছেন।  আপনি হবেন তার সমস্ত আবদারের জায়গা,ভরসার জায়গা,বিশ্বাসের স্থান,আপনার বুকে সে খুঁজে পাবে পরম শান্তি। আর সে হবে আপনার চোখের শীতলতা,মনের প্রশান্তি,গৃহের রাণী।


☆ রাজা কখনোই রাণীর দাসত্ব করেনা,তবে সবসময় রাণীর কথা গুরুত্ব দেয় এবং রাণীর মন ভালো রাখতে তার পরামর্শ নিয়েই রাজ্য শাসন করে। আপনিও আপনার রাণীকে সেভাবেই আগলে রাখুন,সুখী হবেন ইনশা~আল্লাহ্।

☆ একজন ব্যক্তিকে সবসময় এই ধরনের অভিযোগ সম্পর্কে সতর্ক থাকা উচিত, না হলে ভয়ঙ্কর পরিণতি হতে পারে। তার উচিত অভিযোগগুলো সম্পর্কে ভালভাবে অনুসন্ধান করা এবং অন্ধভাবে কোনো সিদ্ধান্তে না আসা 
(বই: দ্য কেয়ারিং হাজব্যান্ড)

● স্বামীর প্রতি দায়িত্ব-


▪ হাদিস শরিফে রাসূলুল্লাহ (সাল্লাল্লাহু আলাইহি ওয়াসাল্লাম) বলেন,"নারী যখন পাঁচ ওয়াক্ত নামাজ আদায় করে, রমজান মাসে রোজা রাখে, স্বীয় সতীত্ব ও সম্ভ্রম রক্ষা করে শালীনতা বজায় রেখে চলে এবং স্বামীর আনুগত্য প্রকাশ করে; তখন সে বেহেশতের যেকোনো দরজা দিয়ে ইচ্ছা প্রবেশ করতে পারবে।"
 (আবু দাউদ শরিফ, আহমাদ: ১৫৭৩)

▪ রাসূল(সাল্লাল্লাহু আলাইহি ওয়াসাল্লাম) বলেন,"স্ত্রী স্বীয় স্বামীর ঘরের জিম্মাদার। এ জিম্মাদারির ব্যাপারে তাকে জবাবদিহিতার সম্মুখীন করা হবে।" (বুখারী: ২৫৪৬)

▪ নবীজি(সাল্লাল্লাহু আলাইহি ওয়াসাল্লাম)-কে একবার জিজ্ঞেস করা হয়, সর্বোত্তম নারী কে? উত্তরে নবীজি বলেন, যে মহিলার দিকে তাকালে স্বামী সন্তুষ্ট হয়ে যায়, স্বামী আদেশ করলে যে মান্য করে, নিজের ক্ষেত্রে এবং স্বামীর সম্পদের ব্যাপারে স্বামীর অপছন্দনীয় কিছু করে না, সে-ই হচ্ছে সর্বোত্তম নারী। নিম্নোক্ত বিষয়গুলো প্রশংসনীয় মুমিন নারীদের গুণ:
১. ভালো কাজ এবং স্বামীর প্রতি সদাচারণের মাধ্যমে নেককার হওয়া।

২. আল্লাহর অসন্তুষ্টি নেই এমন সকল কাজে স্বামীর অনুগত থাকা।

৩. স্বামীর আড়ালে নিজের সতীত্ব রক্ষা করা।

৪. স্বামীর রেখে যাওয়া সম্পদগুলো হেফাজতে রাখা।

৫. সর্বদা স্বামীকে আনন্দে রাখার চেষ্টা করা; কখনো হাস্যোজ্জ্বল চেহারা আর শারীরিক সৌন্দর্য দেখিয়ে, আবার কখনো স্বামীকে সান্ত্বনা দিয়ে। কোনো মেয়ে উপরোক্ত গুণাবলির অধিকারীনী হতে পারলে সে যেন আল্লাহর ক্ষমা এবং জান্নাত লাভের সুসংবাদ গ্রহণ করে। নবী বলেছেন, তোমাদের স্ত্রীরা এরকম হলে জান্নাতী হবে:
১. প্রেমময়ী,
২. অধিক সন্তান দানকারীনী, 
৩. স্বামীর জন্য অত্যধিক উপকারীনী, 
৪. স্বামী রাগ করলে যে স্ত্রী স্বামীর হাতে হাত রেখে বলে, আপনি সন্তুষ্ট হবার আগ পর্যন্ত আমি ঘুমাতে পারবো না। মুনাবি বলেন, যে মহিলার মধ্যে এ সমস্ত গুণ থাকবে, সে তো মূলত জান্নাতে যেতেই সৃষ্টি হয়েছে। তবে এসব গুণ তাদের মধ্যে খুব কমই পাওয়া যায়। অতএব দ্বীনদার নারীরা যেন জান্নাতের আশায় উপর্যুক্ত গুণাবলি অর্জনে
সচেষ্ট হয়। (মুসনাদে আহমদ: ২/২৫১, ৪৩২; নাসায়ী: ৬/৬৮ ‘আল মু'জামুস সাগীর: ১/৪৬; তারগীব: ৩/৫৭/  ফয়যুল কারীর: ৩/১০৬)

▪ আল্লাহ তাআলা বলেন,"তবে সৎকর্মশীলা নারী বা সাধ্বী রমণী তাঁরা, যাঁরা অনুগতা এবং লোকচক্ষুর অন্তরালেও তাঁরা তা সংরক্ষণ করেন, যা আল্লাহ হেফাজত করেছেন।" (সূরা-নিসা: ৩৪)

◾ বিয়ের পর মেয়েকে উদ্দেশ্য করে উম্মে আকেলার উপদেশ:

আদরের মেয়ে, যেখানে তুমি বড় হয়েছ, যারা তোমার আপনজন ছিল, তাদের ছেড়ে একজন অপরিচিত লোকের কাছে যাচ্ছ, যার স্বভাব চরিত্র সম্পর্কে তুমি কিছু জান না। তুমি যদি তার দাসী হতে পার, সে তোমার দাস হবে। আর দশটি বিষয়ের প্রতি খুব নজর রাখবে।
১. অল্পতে তুষ্টি থাকবে। 

২.তার অনুসরণ করবে ও তার সাথে বিনয়ী থাকবে।

৩.তার চোখ ও নাকের আবেদন পূর্ণ করবে। 

৪.তার অপছন্দ হালতে থাকবে না, তার অপ্রিয় 
গন্ধ শরীরে রাখবে না।

৫. তার ঘুম ও খাবারের প্রতি সজাগ দৃষ্টি রাখবে। 

৬.মনে রাখবে, ক্ষুধার তাড়নায় গোস্বার উদ্রেক হয়, ঘুমের স্বল্পতার কারণে বিষণ্নতার সৃষ্টি হয়।

৭. তার সম্পদ হিফাযত করবে, তার সন্তান ও বৃদ্ধ
আত্মীয়দের সেবা করবে। 

৮. মনে রাখবে, সব কিছুর মূল হচ্ছে সম্পদের সঠিক ব্যবহার, সন্তানদের সুষ্ঠু ব্যবস্থাপনা।
(গ্রন্থ:নারীর জান্নাত যে পথে
লেখক -সানাউল্লাহ নজির আহমদ
সম্পাদনা: ড. আবু বকর মুহাম্মাদ যাকারিয়া
ইসলামহাউজ, কম)

◾স্ত্রী থাকার পরও তার আচরণে যদি কোন স্বামী নিজেকে একা ভেবে কষ্ট পায়, তাহলে ওই স্ত্রী কিভাবে কারো জীবনসঙ্গী হওয়ার যোগ্যতা রাখে?

▪ নবী কারীম(সাল্লাল্লাহু আলাহি ওয়া সাল্লাম)
বলেছেন," উত্তম স্ত্রী সেই যার দিকে তাকিয়ে স্বামী আনন্দিত হয়। স্বামী কোন আদেশ করলে তা পালন করে এবং নিজের ক্ষেত্রে ও নিজ সম্পদের ক্ষেত্রে স্বামী যা অপছন্দ করেন, সে তা করেনা।"
(নাসাঈ-মিশকাত: ৩২৭২)

▪ রাসূল(সাল্লাল্লাহু আলাহি ওয়া সাল্লাম)-এর একটি হাদিসে আছে,"নিজেকে কখনও পরিক্ষা কিংবা ফেতনার সম্মুখীন না করা। রাসূল(সাল্লাল্লাহু আলাহি ওয়া সাল্লাম) বলেন, তোমরা স্বামীর অপছন্দনীয় কাউকে বিছানায় জায়গা না দেয়া স্ত্রীদের কর্তব্য। (মুসলিম: ২১৩৭)  

▪ রাসূল(সাল্লাল্লাহু আলাহি ওয়া সাল্লাম) বলেন, "নারীর জন্য স্বামীর উপস্থিতিতে অনুমতি ছাড়া রোজা রাখা বৈধ নয়। অনুরূপ ভাবে ব্যতীত তার ঘরে কাউকে প্রবেশ করতে দেওয়াও বৈধ নয়।" (বুখারী: ৪৭৫৯)

☆ স্বামী রাগ করলে স্ত্রী তার নিকট এসে হাতে হাত রেখে বলে তুমি খুশি না হওয়া অব্দি আমি ঘুমাবো না! 

▪ রাসূল(সাল্লাল্লাহু আলাহি ওয়া সাল্লাম) বলেন, "সেই স্ত্রী জান্নাতি!" সুতরাং স্বামীর সাথে রাগারাগি না করে স্বামীর মুখে মুখে তর্ক না করে, স্বামীর শারিরীক এবং মানসিক তৃপ্তির দিকে খেয়াল রাখুন এতে অর্ধেক পরকীয়া বন্ধ হয়ে যায়।

☆ স্বামীকে সাপোর্ট করুন সবসময়। কেননা স্ত্রীর সাপোর্টে অনেক দূর্বল স্বামী ও সবল হয়ে যায়।
অন্য দিকে স্ত্রীর অপমানে অনেক সুস্থ পুরুষও
অসুস্থ হয়ে যায়।

☆ প্রিয় বোন, একজন পুরুষ কখনো নারীতে আসক্ত হয় না। আসক্ত হয় নারীর গুণে। তাঁর মমতায়, তাঁর যত্নে, তাঁর সরলতায়, তাঁর দায়িত্বশীল মনোভাবে। স্বামীকে এই সকল গুণে বিমোহিত করবার প্রয়াস করো, দেখবে দিনশেষে যে মানুষটাকে তুমি গুলি করে হত্যার ভয় দেখিয়েও নিজের করতে পারতে না, সেই মানুষটাই স্বেচ্ছায় নিজেকে তোমার হাতে সমর্পণ করবে।

☆ আজব এক গল্প!জাস্টিস আল্লামা তাকী উসমানী সাহেবের স্ত্রীর একটি সাক্ষাতকারে প্রকাশিত হয়েছিলেন, সেখানে স্বামীর বিষয়ে বলতে গিয়ে তিনি বলেছেন- জীবনে কখনো ওনার স্বামী ওনাকে এক গ্লাস পানি এনে দেওয়ার'ও আদেশ দেননি।
এই বিষয়ে আল্লামা তাকী উসমানিকে জিজ্ঞেস করা হলে তার জবাব ছিলো, না চাইতেই যদি হাজির থাকে, তবে আদেশ করতে যাবো কেনো?
এগুলো হাজার বছর আগের রূপকথা নয়! এই দাম্পতি এখনো জীবিত আছেন। সেভাবে হওয়ার চেষ্টা করবেন।

▪ রাসূল(সাল্লাল্লাহু আলাইহি ওয়াসাল্লাম) বলেছেন, “স্বামীকে খুশী রেখে যে স্ত্রীলোক মৃত্যুবরণ করে সে জান্নাতে যাবে।”
(ইবনে মাযাহ, তিরমিযী ও হাকেম)

☆ স্ত্রীর কোলে স্বামী মাথা রেখে শুয়ে আছে আর স্ত্রী তার স্বামীকে কোরআন তেলাওয়াত করে শুনাচ্ছে কোরআন তেলাওয়াত করতে করতে যখন স্ত্রী এই আয়াতে পৌঁছাল যে,,একজন পুরুষের জন্য দুই তিন চারটা বিবাহ করা জায়েজ আছে তখন স্থী সেই আয়াত টি আস্তে আস্তে তেলাওয়াত করছে যাতে স্বামী না শুনে এই বিষয় টি স্বামী বুঝতে পেরে উঠে স্ত্রীর কপালে চুমু দিয়ে বুকে জড়িয়ে ধরে বলল আরে পাগলী তুমিই তো আমার চারটার সমান আমি তোমাকেই পেয়ে খুশি আর লাগবে না

☆ সুতরাং স্বামীকে এতো ভালোবাসা দিন, দায়িত্বশীল এবং উত্তম স্ত্রী হোন যাতে স্বামী আপনাকে রেখে দ্বিতীয় কেউকে না চাই এবং পরকীয়াই জড়াবেনা।এমনকি আপনি তাকে দ্বিতীয় বিয়ের সুযোগ দিলেও সে তা চাইবেনা।

☆ সে তাকে বলল: "আরেকটি বিয়ে করুন, আপনার তো সন্তানের জনক হওয়ার অধিকার রয়েছে"। উত্তরে তিনি বললেন, "আমি এমন কোনো সন্তানের বাবা হতে চাই না, যার মা তুমি নও"!

▪রাসূল(সাল্লাল্লাহু আলাইহি ওয়াসাল্লাম) বলেছেন, "যদি আল্লাহ ছাড়া অন্য কারো জন্য সিজদা করা জায়েজ হত, তবে নারীদেরকে বলতাম তারা যেন তাদের স্বামীর পায়ে সিজদা করে।"
[আবু দাউদ,হাদিস: ২১৪০]

☆ প্রশ্ন: স্বামী এবং স্ত্রী দুজন যদি জান্নাতি হয় তাহলেও কি পুরুষটি হুর বিয়ে করবে?
 উত্তর: হ্যাঁ করবে, এটা আল্লাহর পক্ষ থেকে বান্দার জন্য নিয়ামত। এটা নিয়ে স্ত্রীদের চিন্তিত বা মন খারাপ করার কিছু নেই। জান্নাতে নারী বা পুরুষ যে যাই চাইবে তা-ই পাবে। তবে কেউ কখনো হারাম বা আল্লাহ যা করবেন না, এমন কোন কিছু কখনো চাইবেনা। জান্নাতী নারী ও পুরুষদের অন্তর থেকে লোভ, হিংসা বিদ্বেষ দূর করে দেওয়া হবে। দুনিয়ার জীবনে মতো জান্নাতে একজন অন্যজনের বিবির প্রতি কামনা বা লোভ করবেনা, এক স্ত্রী স্বামীর অন্য স্ত্রী থাকা নিয়ে অভিযোগ করবেনা। রাসূলুল্লাহ (সাল্লাল্লাহু আ'লাইহি ওয়া সাল্লামের) একাধিক বিবি ছিলো, তাঁরা জান্নাতে এটা নিয়ে কষ্ট পাবে না, বা এর পরিবর্তে অন্য কোন কিছু চাইবেন না। মহান আল্লাহ তাআলা বলেন, “নিশ্চয়ই যারা ঈমান আনে ও নেক কাজ করে, তাদের অভ্যর্থনার জন্যে থাকবে জান্নাতুল ফেরদাউস। সেখানে তারা চিরকাল থাকবে, তার পরিবর্তে অন্য কোন কিছু চাইবে না।” 
[সূরা আল-কাহাফ: ১০৭-১০৮]
মোট কথা যে জান্নাতে যাবে সে সব রকম সুখ ও শান্তির মাঝে থাকবে, তার অন্তরে অণু পরিমান কষ্ট থাকবেনা। তাই আমাদের এই বিষয়গুলো নিয়ে চিন্তিত হওয়ার থেকে, কিভাবে সেই নিয়ামতপূর্ণ জান্নাতে পা রাখতে পারবো সেই চিন্তাই বেশী করা উচিত।

☆ পাকিস্তানের বিখ্যাত এক আলেম দুই বিয়ে করেছেন। তার প্রথম স্ত্রীকে জিজ্ঞেস করা হলো, আপনার স্বামী যে দ্বিতীয় বিয়ে করলেন, আপনি এতে কষ্ট পাননি?
তিনি তখন বলেন: মানুষ হিসেবে তো কষ্ট পাবোই। কিন্তু আল্লাহ(সুবহানাহু ওয়া তা'আলা) তাকে এ অধিকার দিয়েছেন। এখন কি আমি আল্লাহর দেয়া অধিকারের বিরুদ্ধে লড়াই করব? বরং আমি নিজেকে এই বলে সান্ত্বনা দেই, এটা আমার জন্য আল্লাহ(সুবহানাহু ওয়া তা'আলার) পরীক্ষা। তিনি দেখতে চান, তাঁর দেয়া বৈধ বিষয়ে আমি কতটা ধৈর্যধারণ করতে পারি।

☆ দোয়া কবুলের গল্প.... স্বামীর_ভালোবাসা_ফিরে_পাওয়ার_গল্প.... 

আমার স্বামী রোজ পরনারীদের সাথে কথা ফোনে কথা বলে, আমি জানি। সে যখন অফিসে থাকে তখন তাকে কল করে কখনো পাওয়া যায়না, বিজি আসে ফোন। বাড়ির বাইরে পরনারীদের নিয়ে ঘুরতেও যায়, আমি জানি। তার সারাদিনের সবকিছু আমার জানা, আড়াল করা বিষয়গুলোও আমার জানা। তবুও কাজ শেষে সে যখন রাতে বাড়ি ফেরে তখন আমি হাসি মুখে সালাম দিয়ে তাকে অভ্যর্থনা জানাই। সেও স্বাভাবিক ভাবেই থাকে। তার প্রয়োজনীয় সব জিনিসপাতির দিকে আমি খেয়াল রাখি। তাকে জিজ্ঞাসা করি তার দিন কেমন ছিল।অথচ কখনো তার আড়াল করা বিষয়গুলো নিয়ে আলোচনা করি না। রাতে শুতে যাবার সময় তাকে রোজ জিজ্ঞাসা করি "ভালোবাসো আমাকে?" সে হাসি মুখে বলে দেয় "হ্যা, বাসি" এটুকুই পাওয়া আমার কিন্তু অসম্পূর্ণ লাগে কথাটা।

গভীর রাতে আমি তাহাজ্জুদের জন্যে উঠি। আমার স্বামীর জন্য মহান আল্লাহ'র কাছে দু'আ করি। অভ্যাস হয়ে গিয়েছে আমার। গভীর রাতে আমার আল্লাহ'র সাথে কথা না বললে আমার মন শান্ত হয় না। একদিন সে বাড়িতে আসলো চুপচাপ ভাবে। মুখে হাসি ছিল না। বেশি কথাও বলেনি। আমি খেয়াল করলাম সে বারবার আমার মুখের দিকে তাকাচ্ছে আর আমার চোখে চোখ পড়লে মাথা নিচু করে নিচ্ছে। প্রতিদিনকার মতো আজও শুতে যাবার সময় তাকে প্রশ্ন করলাম "ভালোবাসো আমাকে?" সে কেঁদে ফেললো। আমার হাত ধরে হাটু গেড়ে নিচে বসলো। কেঁদে কেঁদে আমায় বললো "আমিরা, খুব খারাপ। খুব খারাপ লোক।তোমার বিশ্বাসের যোগ্য না আমি। আমি অনেক মহিলাদের সাথে কথা বলি। সম্পর্ক রাখি। তোমাকে ঠকিয়েছি আমি, ঠকিয়েছি। ক্ষমা করে দেও.... 
আমার চোখ থেকে প্রাপ্তির পানি ঝরে গেলো। তাকে উঠিয়ে পাশে বসিয়ে বললাম "ভালবাসো আমাকে?" সে জড়িয়ে ধরে বললো "হ্যা, ভালবাসি। তোমাকেই ভালবাসি, আমিরা। খুব ভালবাসি"

জানি না কি হয়েছে। জানতেও চাই না। আমার আল্লাহ'র কাছে যা চেয়েছিলাম সে আমাকে তা দিয়ে দিয়েছেন। আর কিছু জানার নেই আমার। শোকর আলহামদুলিল্লাহ।

● আত্নসমর্পণ স্ত্রী-


☆ সারেন্ডার্ট ওয়াইফ বই থেকে জেনেছি স্বামীরা কেনো স্ত্রীদের প্রতি আকর্ষণহীন হয়ে যায়, ভালোবাসা কমে যায়, স্ত্রীদের বিরোক্ত লাগে। লেখক লিখেছেন- যেসব স্ত্রীরা ঘ‍্যানঘ‍্যান করে এবং স্বামীকে অতিরিক্ত নিয়ন্ত্রণ করার চেষ্টা করতে গিয়ে স্বামীকে বিরুক্ত করে তুলেছে, দাম্পত্যের ভারসাম্য নষ্ট করে ফেলেছে, সুখ শান্তি হারিয়ে ফেলেছে তাদের জন্য লেখক পরামর্শ দিয়েছেন আত্নসমর্পনকারী স্ত্রী হওয়ার।

☆ একজন আত্মসমর্পণকারী স্ত্রীর সাধারণ মূলনীতিগুলো হলো:-
• তিনি স্বামীকে অযথা নিয়ন্ত্রণ করার চেষ্টা ত্যাগ করেন।
• স্বামীর চিন্তাভাবনাগুলোকে সম্মান করেন।
• তার দেওয়া উপহারগুলো আনন্দের সঙ্গে গ্রহণ করেন এবং তার প্রতি
কৃতজ্ঞতা প্রকাশ করেন।
• স্বামীকে নিয়ন্ত্রণ করার চেষ্টা না করেই নিজের ইচ্ছেটা খোলা মনে বলে ফেলেন।
• আর্থিক বিষয়গুলোর জন্য স্বামীর ওপর নির্ভর করেন।
• নিজের যত্ন নেওয়া এবং সফলতার প্রতি মনোযোগ দেন।
আর একজন আত্মসমর্পণকারী স্ত্রী হলেন তিনি:-
• যিনি ঘ্যানঘ্যানকারী হওয়ার বদলে হন মুখাপেক্ষী।
• নিয়ন্ত্রণপ্রবণতা ছেড়ে দিয়ে আস্থাশীল হন।
• অপমান করার স্বভাব ছেড়ে দিয়ে হন শ্রদ্ধাশীল।
• অসন্তুষ্ট হওয়ার বদলে থাকেন কৃতজ্ঞচিত্ত।
• সন্দেহপ্রবণতা বাদ দিয়ে হন বিশ্বাসী।

☆যে-স্ত্রী আত্মসমর্পণকারী, তার সংসারে সংকীর্ণতার বদলে প্রাচুর্য আসে এবং সাধারণত সঞ্চয় বাড়ে। যৌনসম্পর্কও হয় আগের চেয়ে অনেক সন্তোষজনক ও নিবিড়।

☆ নিম্নলিখিত বিষয় গুলো যদি আপনার মধ্যে থেকে থাকে তবে আপনার আত্নসমর্পণকারী স্ত্রী হওয়া প্রয়োজন:

১. আপনি কি নিজেকে আপনার স্বামীর চেয়ে শ্রেষ্ঠ মনে করেন?

২. আপনি কি তাকে তার ইচ্ছের বিরুদ্ধে জোরাজুরি করেন?

৩. অন্য নারীদের সাথে মিলে আপনার স্বামীর ব্যাপারে হা-হুতাশ করেন?

৪. ‘আমি তো আমার স্বামীকে বলেছিলাম অমুক কাজটা এভাবে করতে, এরকম কথা প্রায়ই বলেন?

৫. আপনি কি মনে করেন, আপনার স্বামী আপনার কথামতো চললে সবকিছুই ঠিক হয়ে যেত?

৬. আপনি কি আপনার স্বামীর কথাবার্তা আড়ি পেতে শোনেন?

৭. আপনি কি মনে করেন যে, পরিবারের ভিতর আপনিই একমাত্র সবকিছু বোঝেন?

৮. আপনি কি আপনার বাচ্চাদের লালনপালনে অতিরিক্ত চাপ অনুভব করেন?

৯. স্বামী নিজে যেটা করতে পারতেন, সেটা আগ বাড়িয়ে করে দেন?

১০. আপনার কি মাঝেমধ্যেই অস্থিরতা, বিষণ্নতা বোধ হয়?

১১. পরিশ্রান্ত বোধ হয়?

১২. শারীরিক সম্পর্কের ক্ষেত্রে কি নিজেকে বা স্বামীকে অনিচ্ছুক মনে হয়?

১৩. আপনার স্বামীর জীবনে আনন্দ অথবা সফলতা আসলে আপনার ভিতর কি তিক্ততা বা হিংসা তৈরি হয়?

১৪. আপনার স্বামীর দেওয়া উপহার নিয়ে সমালোচনা করেন বা ফিরিয়ে দেন?

১৫. বিচ্ছেদ নিয়ে ভাবেন? অথবা অন্য কারও ব্যাপারে মনে হয়েছে কি, তার সঙ্গে আপনার জীবনটা দারুণ হতো?

১৬. স্বামীকে যেসব কারণে বেছে নিয়েছিলেন, সেগুলোকে এখন অসার মনে করেন?

১৭. আপনি কি দাম্পত্যজীবন নিয়ে হতাশ বোধ করেন? এবং এর কারণ হিসেবে কি এমনটা মনে হয়—আপনার কোনো চাহিদাই পূরণ হচ্ছে না অনেকদিন, সব চাহিদাই অপূর্ণ রয়ে গেল।

১৮. অনেক ছোটোখাটো ব্যাপারেও আপনার স্বামীকে সহজে বিশ্বাস করতে পারেন না?

১৯. নিজেকে আপনার স্বামীর নিয়ন্ত্রক মনে হয়?

২০. আপনার স্বামী যখন কোনো খারাপ সিদ্ধান্ত নিয়ে ফেলেন, তখন কি আপনি তার ওপর রেগে যান?

☆ আপনি স্বামীকে যত ভালোবাসা দেখাবেন এবং মহব্বতের সাথে কথা বলবেন, তাকে মূল‍্যয়ণ করবে সে তত আপনার কাছে থাকতে চাইবে এবং আপনার কাছে আসতে চাইবে। কিন্তু আপনি সব সময় সব কিছুর জন্য ঘ‍্যানঘ‍্যান করলে আপনার থেকে পালিয়ে বেড়াবে। আসলে শুধু স্বামীর ক্ষেত্রে নয় কেউ ঘ‍্যানঘেনানী পছন্দ করেনা।আপনি ভাই,বাচ্চাদের সাথেও ঘ‍্যানঘ‍্যান করলে তারাও আপনার থেকে পালিয়ে বেড়ানোর চেষ্টা করবে।

☆ যখন আপনার স্বামী আপনার কাছ থেকে সম্মানিত বোধ করবেন, তখন দেখবেন আপনার দুর্বলতাগুলো পুরস্কৃত হওয়ার মতো বিষয় হয়ে উঠবে। স্বামীকে ধন্যবাদ দিন এবং তার সমস্ত অবদানের জন্য কৃতজ্ঞতা স্বীকার করুন। দেখবেন, সম্পর্কের গাঢ়ত্ব বৃদ্ধি আর অন্তরঙ্গতা অর্জনের পথে দারুণভাবে এগিয়ে চলেছেন।

● স্বামীর উপার্জন-

▪ একবার নবী দুলালী হযরত ফাতেমা(রাদি আল্লাহু আনহা) অনেক অসুস্থ ছিল। তখন নবীজী(সাল্লাল্লাহু আলাইহি ওয়াসাল্লাম) তাকে দেখতে এসেছিল সাথে ছিল সাহাবা উসমান বিন হোসেন। নবীজী(সাল্লাল্লাহু আলাইহি ওয়াসাল্লাম) এসে ঘরে ডুকরা অনুমতি চায়। তখন ফাতেমা(রাদি আল্লাহু আনহা) বলে, আব্বাজান আমার শরীরে একটি কাথা সারা আর কিছু নাই। তখন নবীজী(সাল্লাল্লাহু আলাইহি ওয়াসাল্লাম) বলে, কাথাটি কামিজ আকারে পরে আমার এই পাগরিটা দ্বারা মস্তক আবৃত করো। বলে পাগড়িটা দেয়।তখন তিনি পরে ঘরে আসার অনুমতি দেয়।এসে তাকে অসুখের কথা জিজ্ঞেস করলে তিনি বলে, খাবারের অভাবে  আমার এই অবস্থা। তখন নবীজী(সাল্লাল্লাহু আলাইহি ওয়াসাল্লাম) বলে, আমিও তিন  দিন  দরে কিছু  খাই না। চাইলেই পারতাম আমার বন্ধু আমাকে দিত।কিন্তু আমি দুনিয়ায় সুখ -শান্তির আসা করি না।মা ফাতেমা তুমি জান্নাতের রমনীদের মধ্যে  শীর্ষস্থানীয় হবে । এ কথা শুনে  তিনি যেন সুস্থ হয়ে  যায়। অন্য  আরেক দিনের ঘটনা,

▪ হযরত ফাতেমা(রাদি আল্লাহু আনহা) নামাযে বসে কান্না করছিল।এমন সময় নবী করিম(সাল্লাল্লাহু আলাইহি ওয়াসাল্লাম) তাকে  দেখতে যায়। গিয়ে জিজ্ঞেস করে  মা তুমি কাদঁতেছ কেন। তখন তিনি জবাবে  বলে  সংসারের অভাবের কথা মনে করে। তখন নবী করিম(সাল্লাল্লাহু আলাইহি ওয়াসাল্লাম)  বলে,তোমার নামাযের মাসআলাটা একটু উলটাউ।ফাতেমা তাই করল,দেখে  মাসআলার নিচ দিয়ে সোনা, রোপার গলিত নহর বয়ে যাচ্ছে। নবীজী বলেন,তোমার যতটুকু  প্রয়োজন নিয়ে  নাও।কিন্তু মনে রাখবে পরকালের পরিবর্তে দুনিয়ায় সুখ পাইলে কোনটা ভালো। তখন ফাতেমা(রাদি আল্লাহু আনহা) বলে, আব্বাজান আমার এসব কিছু চাই না।আমি যে কোনো কষ্টের বিনিময়ে পরকাল চাই।

▪ "আর যখন তোমাদের রব ঘোষণা দিলেন
যদি তোমরা শুকরিয়া আদায় করো তবে অবশ্যই আমি তোমাদের নিয়ামত বাড়িয়ে দেবো৷ আর যদি তোমরা অকৃতজ্ঞ হও, নিশ্চয় আমার আযাব বড় কঠিন।" (সূরা-ইবরাহীম: ৭)


☆ স্ত্রী তো সে! স্বামীর আয়ের গভীরতা জেনে
নিজের শখ, আহ্লাদ গুলো সাজিয়ে নেয়, স্ত্রী তো সে। সংসার খরচের টাকা জমিয়ে ছেলে-মেয়েগুলোর আবদার পূরণ করে, স্ত্রী তো সে। পরিবারে ঝড়-ঝাপটা এলে স্বামীর হাত শক্ত করে ধরে তার প্রাণের দোসর হয় যে, স্ত্রী তো সে। কর্মস্থল থেকে ফিরে স্বামী যখন তার ক্লান্ত শরীরটা এলিয়ে দেয়, হাজার কাজ ফেলে চা বা সরবতটা হাতে দেয়, স্ত্রী তো সে।


☆ স্বামী গরীব হলে। নারী সাহাবিদের রীতি ছিল, যখন তাঁদের কারও স্বামী ঘর থেকে বের হতো, তিনি স্বামীকে বলতেন, ‘হারাম উপার্জন থেকে অবশ্যই বেঁচে তাকবেন। কারণ, ক্ষুধা লাগলে আমরা তা সহ্য করতে পারব; কিন্তু জাহান্নামের আগুন আমরা সহ্য করতে পারব না।' কিন্তু বর্তমানে বহু নারী এমন আছে, যে তার স্বামীর আর্থিক সংকটে ধৈর্যধারণ করে না; বরং তার কাছে এমন কিছু চায়, যার সামর্থ্য সে রাখে না। তাহলে স্বামী বেচারা কী করবে? সে কি চুরি করবে বা ঘুষ নেওয়া শুরু করবে? 


▪ আল্লাহ্ বলেন, "হে মুমিনগণ তোমাদেরকে
যে রিযিক দান করেছেন,তা হতে হালাল ও পবিত্র বস্তু আহার করো।" (সূরা-নায়িদা: ৮৮)


☆ স্বামীর অবৈধ প্রেম দেখলে যেমন তার স্ত্রীরা জ্বলে উঠে, ঠিক তেমনি স্বামীর অবৈধ আয় দেখলে যদি স্ত্রীরা জ্বলে উঠতো তাহলে পৃথিবীতে এত চোর-বাটপার, সুদখোর-ঘুষখোর, দুর্নীতিবাজ থাকতো না।

☆ প্রিয় বোন, তুমি এমন স্ত্রী হও, যে বিপদের বিরুদ্ধে স্বামীকে শক্তি জোগায়; স্বামীর বিরুদ্ধে বিপদকে শক্তি জোগায় না। 

☆ স্ত্রী ভালো হলে বেকার ছেলেও প্রতিষ্ঠিত হওয়ার সম্ভাবনা থাকে, আর স্ত্রী খারাপ হলে প্রতিষ্ঠিত পুরুষ ও ধ্বংস হয়ে যায়।

▪ নবি(সাল্লাল্লাহু আলাইহি ওয়াসাল্লামের) এই বাণীটি ভালো করে মনে রেখো,"আদমসন্তানের সৌভাগ্যের উপকরণ তিনটি, আর দুর্ভাগ্যের উপকরণও তিনটি। সৌভাগ্যেরগুলো : 
• সতী নারী, 
• উত্তম বাসস্থান ও
• উত্তম বাহন। 
আর দুর্ভাগ্যেরগুলো : 
• অসতী নারী, 
• নিকৃষ্ট বাসস্থান,
• নিকৃষ্ট বাহন।" (আহমাদ)

☆ টাকা কামাই করা আর হালাল রুজি করা দুইটা কখনোই এক জিনিস না! একজন স্বপ্ন দেখে তার স্বামী প্রচুর টাকা কামাই করবে! আরেকজন চিন্তা করে কম হলেও তার স্বামী  হালাল রুজি করবে। সুতরাং চাহিদা গুলোকে সামর্থ্যের মধ্যে রাখুন দেখবেন জীবনে সুখের অভাব হবে না। মশারীর বাইরে পা রাখলে মশা তো কামড়াবেই।

▪  রাসূল(সাল্লাল্লাহু আলাইহি ওয়াসাল্লামের) বলেছেন," যদি আদম সন্তানের দু উপত্যকা ভর্তি সম্পদ থাকে, তবুও সে তৃতীয়টার আকাঙ্খা করবে৷ আর মাটি ব্যতীত আদম-সন্তানের পেট কিছুতেই ভরবে না।" (সহিহ বুখারি, হা: ৬৪৩৬)

▪ দেড় হাজার বছর আগে রাসূলুল্লাহ(সাল্লাল্লাহু আলাইহি ওয়াসাল্লাম) জানিয়েছেন ৭ টি বৈশিষ্ট্য ইহুদি মেয়েদের মধ্যে আছে আর এই সাতটি বৈশিষ্ট্য যদি কোন মুসলিম মেয়েদের মধ্যে থাকে তবে তাদের হাশর হবে ঐ সকল ইহুদি মেয়েদের সাথে। সেই সাতটি বৈশিষ্ট্য হলো : 

১.আন্নানা- এর অর্থ হলো বেশি বেশি চাই জিনিসপত্র অনেক আছে তবুও তবুও অনেক চাই স্বামীকে বলে শুধু আমার জন্য দাও। নিজের মা-বাবা ভাই-বোন এদের জন্য কোন কিছু দিও না,

২. মান্নানা- এর অর্থ হল স্বামীকে শুধু সব সময় সকল ক্ষেত্রে খোটা দেয় অর্থাৎ খোটা দেওয়া এই স্বভাব ইহুদী মেয়েদের,

৩. হান্নানা- হান্নানা এর অর্থ হচ্ছে স্বামীর খেদমত না করা ,উল্টো আরো স্বামীকে দিয়ে খেদমত করিয়ে নেয়া। হযরত খাদিজাতুল কুবরা আল্লাহর নিকট থেকে সালাম পাওয়ার একমাত্র কারণ ছিল স্বামীর খেদমত করা।

৪. কান্নানা- স্বামীকে মাঝে মাঝে বলে তুমি আমারে চেনো? আমি অমুকের মেয়ে, তমুকের মেয়ে, চেয়ারম্যানের মেয়ে ইত্যাদি ইত্যাদি। স্বামীর সামনে নিজেকে বড় করে দেখানো, স্বামীকে ছোট মনে করা এটা ইহুদি মেয়েদের গুণ।

৫. হাত্তকা্হ- হাত্তকাহ শব্দের অর্থ স্বামীর পছন্দের গুরুত্ব না দেওয়া। স্বামী যদি দুই টাকার জিনিসও আপনাকে দেয় তবে তা আপনাকে আলহামদুলিল্লাহ ভালো গ্রহণ করতে হবে। পরে মন ভালো হলে আরেকটা জিনিস আবদার করে নিয়ে নিবেন, স্বামীর মনে দুঃখ দেওয়া যাবে না।

৬. শাত্তকা্হ- এর অর্থ হচ্ছে স্বামীকে হারাম ইনকাম করতে বাধ্য করা। স্বামীর হালাল ইনকামে আপনাকে সন্তুষ্ট থাকতে হবে। যদি আপনার কারণে আপনার স্বামী হারাম ইনকাম করে তাহলে স্বামীর সাথে আপনাকেও জাহান্নামে যেতে হবে।

৭. বার্রকা্হ- এ অর্থ স্বামীকে মাঝে মাঝে ধরে মারা। অর্থাৎ স্বামীর গায়ে হাত তোলা এটা ইহুদি মেয়েদের স্বভাব।
উপরোক্ত এই সাতটি গুন যেই মেয়েদের মধ্যে থাকবে তারা নামায, রোযা এবং পর্দা করলেও তাদের হাশর কিন্তু হবে ইহুদি মেয়েদের সাথে। আল্লাহ আমাদের মুসলিম মেয়েদের হাদীসটি আমল করার তৌফিক দান করুন। {আমিন}

☆ মানুষ যখন শয়তানের ফাদে পড়ে আল্লাহকে ভুলে যায়, তখন তার কাছে দুনিয়াটাই মূখ্য
হয়ে ওঠে। পরকালের জীবনের কথা তার হৃদয়ের
মানস্পট থেকে বিলুপ্ত হয়ে যায়। সেই স্থান দখল করে নেয় দুনিয়ার চাকচিক্য। (আরিফ আজাদ)

☆ ইয়া আল্লাহ, আমার স্বামী আমাদের জন্য যা ব্যয় করে তার উত্তম প্রতিদান আপনি তাকে দুনিয়া ও আখিরাত উভয় জাহানেই দান করুন। তার আয়ে বরকত দান করুন |অভাব অনটন, ঋন, হারাম উপার্জন থেকে তাকে হেফাজত করুন।

☆ স্বামীর সংসারে স্ত্রী কাজকর্ম করলে নফল ইবাদতের সওয়াব পাবেন। অসচ্ছল ও অভাবী স্বামীর সংসারে স্ত্রী কাজকর্ম করলে স্বামীর উপার্জনে সহায়তা এবং সন্তানদের প্রতি সহযোগিতা করা হবে। সংসারে উন্নতির জন্য স্বামী-স্ত্রী একে অন্যকে সহযোগিতা করা উচিত।

● স্ত্রী লোকের চাকরী-

☆ প্রিয় বোন! আপনার যাবতীয় ভরণ-পোষণ বহন করার দায়িত্ব আপনার স্বামীকে দেওয়া হয়েছে। তারপরেও কেন আপনি প্রতিষ্ঠিত হওয়ার নেশায় মেতে উঠেছেন?

▪ " হে আদম সন্তান! তুমি যদি এই দুনিয়াকে আখিরাতের বিনিময়ে বিক্রি করো, তাহলে নিশ্চিত থাকো, তুমি দুনিয়া এবং আখিরাত
উভয়ই লাভ করবে। আর যদি তুমি আখিরাতের বিনিময়ে দুনিয়া ক্রয় করো, তাহলে তুমি দুটোই হারাবে।" (ইমাম ইবনুল কাইয়্যিম রহিমাহুল্লাহ)


▪ "আর যে ব্যক্তি আল্লাহর উপর নির্ভর করবে, তার জন্য তিনিই যথেষ্ট হবেন। নিশ্চয় আল্লাহ তাঁর ইচ্ছা পূরণ করবেনই। আল্লাহ(সুবহানাহু ওয়া তা'আলা) সবকিছুর জন্য স্থির করেছেন নির্দিষ্ট মাত্রা।"(সূরা আত ত্বালাক: ৩)

▪ আল্লাহ্ বলেন, "নিশ্চয় যারা গায়েব অবস্থায়
 রবকে ভয় করে তাদের জন্য রয়েছে
ক্ষমা ও মহাপুরস্কার।" (সূরা-মুলক: ১২)

☆ দুই বান্ধবীর কথোপকথন
- ইসলাম কিন্তু প্রয়োজনে মেয়েদের বাহিরে যেয়ে
কাজ করার অনুমতি দিয়েছে।
- সেটা ঠিক, কিন্তু তোর কত প্রয়োজন রে?
- মানে?
- মানে হল পৃথিবীর বুকে আসা সর্বশ্রেষ্ঠ মানুষ রাসূলুল্লাহ(সাল্লাল্লাহু আলাইহি ওয়াসাল্লাম) ঘরে এতো অভাব থাকা সত্ত্বেও তো তিনি কোনো দিন তাঁর স্ত্রীদের বাহিরে কাজ করতে পাঠাননি। আমাদের প্রয়োজনগুলো কি আজ সীমা ছাড়িয়ে যায় নি?

▪ রাসূল(সাল্লাল্লাহু আলাইহি ওয়াসাল্লাম) বলেছেন, "যদি আদম সন্তানের দু উপত্যকা ভর্তি সম্পদ থাকে, তবুও সে তৃতীয়টার আকাঙ্খা করবে৷ আর মাটি ব্যতীত আদম-সন্তানের পেট কিছুতেই ভরবে না।" (সহিহ বুখারি, হা: ৬৪৩৬)

▪ "আল্লাহ ও তাঁর রাসূল কোন বিষয়ে নির্দেশ দিলে কোন বিশ্বাসী পুরুষ কিংবা বিশ্বাসী নারীর সে বিষয়ে ভিন্ন সিদ্ধান্তের অধিকার থাকবে না। কেউ আল্লাহ এবং তাঁর রসূলের অবাধ্য হলে সে তো স্পষ্টই পথভ্রষ্ট হবে।"( সূরা-আহজাব: ৩৬)

☆ অধিকাংশ স্ত্রী লোক দ্বীনহীনতার কারণে বাহিরের রাজত্বকে নিজের মাথায় নিতে চাই।
 ভয়াবহ সে নারী ।যে নারী রাব্বাতুল বাইতের অর্থ না বুঝে বাহিরের রাজত্বকে প্রধান্য দেয় ।
ফলে তারা চাকরীজীবি হতে চাই। 
স্বামীকে ভাত বেড়ে দেয়ার নাম গোলামী, আর
পরপুরুষকে খাবার সার্ভ করার নাম নিজের পায়ে দাড়ানো। সচেতন বেডি মানুষ।

• স্ত্রী চাকরী করলে স্বামীর হক আদায় হয়না।
• স্ত্রী চাকরী করলে সন্তানের হক আদায় হয়না।
• স্ত্রী চাকরী করলে তার কমনীয়তা নষ্ট হয়।
• স্ত্রী চাকরী করলে পরিবার ধ্বংস হয়।
• স্ত্রী চাকরী করলে পর্দা নষ্ট হয়।
• স্ত্রী চাকরী করলে সমাজ নষ্ট হয়।
• স্ত্রীকে যেই স্বামী বলে আমার স্ত্রীর চাকরী করার দরকার নেই। আমি যা পায় তোমাকে খাওয়াব, সে তো রাজরানী হয়ে আছে। এখন সে রাজরানী না হয়ে কর্মচারী হতে চায়। আসলে স্ত্রী স্বামীর মর্যাদা বোঝে নি, স্ত্রী নিজের মর্যাদাও বোঝে নি। ঘর একটি জগৎ। অসংখ্য কাজ রয়েছে। আজ ছেলেদের বেকারত্বের বড় কারন হচ্ছে মেয়েরা এগিয়ে আসছে, ছেলেরা কোন চাকরী পাচ্ছে না। একটি ছেলেকে চাকরী দিলে পুরো পরিবারের উপকার হয়।

☆ প্রত্যেকেরই রয়েছে ভিন্ন ভিন্ন জগৎ। ভিন্ন ভিন্ন ক্ষেত্র। নারীর সাম্রাজ্য তাঁর গৃহ। সেই এই গৃহের অধিপতি বা সম্রাজ্ঞী। আর তাঁর স্বামী অধিকর্তা বা সম্রাট। আর সন্তানরা প্রজা বীরত্ব।

☆ পুরুষের কাজ:
• আয়-উপার্জন করা।
• খাদ্যের সংস্থান করা।
• গৃহ নির্মাণ করা। 
• অসুস্থতার সময় সেবা ও চিকিৎসার ব্যবস্থা করা ইত্যাদি।

☆  নারীর কাজ:
• গৃহসাম্রাজ্যে অবস্থান করে গৃহ সাজাবে। 
• সন্তানের শিক্ষাদীক্ষার দায়িত্ব নেবে। 
• ঘরের যাবতীয় কাজ আঞ্জাম দেবে। 
নারীর কাজ নারী করবে। পুরুষের কাজ পুরুষ করবে। একজনের কাজে আরেকজন ঢুকতে চাইলেই দেখা দিবে বিপত্তি?

☆ "তোমরা ঘরে অবস্থান কর এবং প্রয়োজন ছাড়া ঘর থেকে বাইরে যেও না। এতে পরিষ্কার করে দেওয়া হয়েছে যে, 
নারীদের কর্ম রাজনীতি, দুনিয়া পরিচালনা ও পরিশ্রম-উপার্জন করা নয়। বরং তাদের প্রধান কাজ হল, ঘরের চার দেওয়ালের মাঝে সুরক্ষিত থেকে গৃহকর্ম দেখাশোনা করা।

☆ নারীরা গৃহেই থাকবে। তারা গৃহসম্রাজ্ঞী। কিন্তু মাঝে মধ্যে এ নিয়মের লঙ্ঘনও হয়। আর সেটাও আল্লাহ ও আল্লাহর রাসূল(সাল্লাল্লাহু আলাইহি ওয়াসাল্লামের) সন্তুষ্টি অর্জনের জন্যই হতে হবে। ইসলাম বিরোধী কোনো কর্মকাণ্ডে নয়। স্বামীর ইচ্ছার বিরুদ্ধে নয়। আল্লাহর রাসূল(সাল্লাল্লাহু আলাইহি ওয়াসাল্লাম) নিজেও কখনো কখনো জুতা সেলাই করেছেন। কাপড় পরিষ্কার করেছেন। পরিবারের সহযোগিতা করেছেন।

● শশুরবাড়ির প্রতি দায়িত্ব-

▪ “সত্যিকারের ভয় হলো" গুনাহে লিপ্ত
হবার ভয় করা এটাকেই বলে ভয়।আর যিকির হলো আল্লাহর আনুগত্য।যে আল্লাহকে মেনে চলে, সেই প্রকৃত অর্থে তাঁর যিকিরকারী। আর যে তাঁকে মানে না, সে তাঁর যিকিরকারীও নয়;এমনকি
সে যদি অনেক তাসবীহ পড়ে, অনেক
কুরআনও পড়ে।"
{ তাবিয়ি সাইদ ইবনু যুবাইর (রহ.)}
[সিয়ার আলাম আন-নুবালা: ৪/৩২৬]

▪ হাদিস শরিফে এসেছে, রাসুল(সাল্লাল্লাহু আলাইহি ওয়াসাল্লাম) খাদিজা(রাদি আল্লাহু আনহা)-এর বান্ধবীদের খোঁজখবর নিতেন ও তাঁদের জন্য খাবার পাঠাতেন।
 (মুসলিম, হাদিস : ২৪৩৫)

☆ ঔ স্ত্রী হলো উওম স্ত্রী। যে স্ত্রী তার স্বামীকে বলে তোমার মাকে কখনো অবহেলা করো না,কারন সামনে আমিও মা হবো ইনশা~আল্লাহ্।

☆ "স্বামী-স্ত্রী" এক অপরের বন্ধু সুতরাং আমাদের বন্ধুর মা মানেই আমরা নিজেদের মা মনে করি। এরকম মনমানসিকতা না থাকলে মানষিক শান্তি কারো সংসারে থাকবে না!


☆ মনে রাখতে হবে,তিনি শুধু আপনার শাশুড়ি মা নন,তিনি আপনার স্বামীর জান্নাত। 

• জাহান্নাম থেকে কিভাবে বাচাবেন নিজেকে এবং স্বামীকে যেখানে জানেনই না এবং বিশ্বাসই করেননা জাহান্নামের ভয়াবহতা। সেদিন বলা হবে,
▪ " এটাই সেই জাহান্নাম, যা অপরাধীরা মিথ্যা মনে করত।" ( সূরা-আর রাহমান: ৪৩)
• চোখ বন্ধ করে মৃত্যুর কথা স্মরণ করুন। ভাবুন শেষ নিঃশ্বাষ ত‍্যাগের পর কি হবে আপনার আত্নার সাথে!
• মৃত্যু মানে ঘুমিয়ে যাওয়া নয়। মৃত্যুর পর নেক্কারগণ ব‍্যতিত কোনো মানুষ ঘুমাতে পারেনা। তাদের আত্নার সাথে চলে ওরাধুরা নির্যাতন।
• নাট‍্য ফিলিমের মতো মৃত্যু মানেই কি সব শেষ? আসলে মৃত্যু হচ্ছে চিরস্থায়ী জীবনের ফার্স্ট দিন।

▪  আল্লাহ্ বলেন,"আর দুনিয়ার জীবনকে যারা প্রাধান্য দেয়, নিশ্চয় জাহান্নাম হবে তার আবাস

▪  আল্লাহ্ বলেন,"আর দুনিয়ার জীবনকে যারা প্রাধান্য দেয়, নিশ্চয় জাহান্নাম হবে তার আবাসস্থল। আর যে স্বীয় রবের সামনে দাঁড়ানোকে ভয় করে এবং  কুপ্রবৃত্তি থেকে নিজকে বিরত রাখে, নিশ্চয় জান্নাত হবে তার আবাসস্থল"। [সূরা আন-নাজিয়াত: ৩৮-৪১]

● কু-বুদ্ধি থেকে সরে থাকুন-

☆ যেই মেয়ের মা যত বেশি চালাক সেই মেয়ের হয় দ্রুত তালাক।

☆ দাম্পত্যে তৃতীয় ব‍্যক্তি ঢোকলেই এবং কু-বুদ্ধিতে কান দিলেই বুঝে নিবেন আপনার দাম্পত্যে, সংসারে, জীবনের সুখ শান্তির বিলুপ্ত হতে যাচ্ছে। 

▪ ইমাম ইবনে তাইমিয়া (রহ) বলেন,
“বিয়ের পর একজন মেয়ের আনুগত্য করতে হয় তার স্বামীকে। স্বামীর আনুগত্য তখন মা-বাবার আনুগত্যের চেয়ে অগ্রাধিকার লাভ করে।
(স্বাভাবিক অবস্থায়) মেয়ের মা যদি মেয়েকে প্ররোচনা দেন স্বামীকে ছেড়ে চলে আসতে, তাহলে মেয়ে মার কথা শুনতে বাধ্য নয়। এই বিষয়ে মা যদি মেয়েকে বদ-দু'আ করেন, তবুও মেয়ে মায়ের কথা শুনবে না।” (মাজমু আল-ফাতাওয়া: ৩৩/১১২)



♻সংসার জীবন-

☆ নারীরা পুরুষের লাগাম হাতে নিয়ে আছে।
 কবি নজরুল ইসলামের ভাষায়-
রাজা করিছে রাজ‍্য শাসন, রাজাকে শাসিয়েছে রাণী।রানীর কল‍্যাণে ধুয়ে গেল রাজ‍্যের যত গ্লানি।

▪ রাসূল (সাল্লাল্লাহু আলাইহি ওয়াসাল্লাম) যে নারীকে সৌভাগ্যের অন্যতম সোপান বলে চিত্রায়ন করেছেন। তিনি বলেছেন,
"তিনটি বস্তু মানুষের সৌভাগ্যের লক্ষণ: 
১.স্বচরিত্রা স্ত্রী, 
২. প্রসস্থ আবাসন, ও 
৩. অনুকূল্য বাহন। 
আর তিনটি বস্তু হতভাগ্যের নিদর্শন:
১. দুশ্চরিত্রা স্ত্রী, 
২. সংকীর্ণ আবাসন ও 
৩. অপ্রতিকূল বাহন।

☆ নারীকে ইংরেজিতে বলে Housewife
বাংলাতে বলে গৃহিণী! কিন্তু ইসলাম,,,
নারীকে সম্মান দিয়েছে "রব্বাতুল বাইত "অর্থাৎ ঘরের রাণী! ইসলাম আসলেই অনেক সুন্দর
আলহামদুলিল্লাহ্

● প্রথম থেকেই সচেতন হোন-

☆ "নারীকে সৃষ্টি করা হয়েছে পুরুষের প্রশান্তির স্থান হওয়ার জন্য।"

▪ আল্লাহ্(সুবহানাহু ওয়া তা'আলা) বলেন, "নিশ্চয়ই নারীদের চলনা খুবই মারাত্মক।"
(সূরা-ইউসুফ: ২৮)

▪ নবীজি(সাল্লাল্লাহু আলাইহি ওয়াসাল্লাম) বলেন, "তোমরা নারীদের ব্যাপারে উত্তম ব্যবহারের উপদেশ গ্রহণ করবে। কেননা নারী জাতিকে পাঁজরের হাড় দ্বারা সৃষ্টি করা হয়েছে। আর পাঁজরের হাড়গুলোর মধ্য থেকে ওপরের হাড়টি অধিক বাঁকা। তুমি যদি তা সোজা করতে যাও, তাহলে তা ভেঙে ফেলবে আর যদি ছেড়ে দাও, তাহলে সব সময় তা বাকাই থেকে যাবে। কাজেই নারীদের নম্র উপদেশ দিতে থাকো।" (বুখারি-হাদিস : ৩৩৩১)

▪ আল্লাহ(সুবহানাহু ওয়া তা'আলা) পবিত্র কুরআনে বলেছেন,"স্বামী স্ত্রী দুজনেই নেককার হলে, দুজনে একই জান্নাতে থাকবে।"
(সূরা যুখরুফ: ৭০)

▪ "যে ঘরে স্বামী স্ত্রী একই সাথে তাহাজ্জুদের নামাজ পড়বে, সেই ঘরে কোনদিন অশান্তি হবেনা।" (বুখারি ও মুসলিম)

▪ হয়রত উমর(রাদি আল্লাহু আনহু) বলেছেন," স্বামী কে রেগে যেতে দেখলে স্ত্রী চুপ থাকবে আর স্ত্রী কে রেগে যেতে দেখলে স্বামী চুপ থাকবে।কারন,পানিই আগুনকে নেভাতে পারে,আগুন কখনো আগুনকে নেভাতে পারেনা বরং আরও বাড়িয়ে দেয়।"

▪ রাসূল(সাল্লাল্লাহু আলাইহি ওয়াসাল্লাম) বলেছেন, "যে স্বামী তার স্ত্রীর জন্য মন খুলে ব্যায় করবে,কেয়ামতের দিন আল্লাহ(সুবহানাহু ওয়া তা'আলা) তাকে পূন্যে ধনী বানিয়ে দিবেন।"

▪ একজন বুদ্ধিমতি স্ত্রী হযরত মুসা(আলাইহি ওয়াসাল্লাম) এর একজন উম্মত ছিলেন একাধারে অন্ধ, দরিদ্র ও নিঃসন্তান। একবার তিনি হযরত মুসা(আলাইহি ওয়াসাল্লাম) এর কাছে গিয়ে নিজের সকল দুরাবস্থার কথা খুলে বলে তার অবস্থা পরিবর্তনের জন্য আল্লাহর নিকট প্রার্থনা করতে অনুরোধ করলেন। হযরত মুসা(আলাইহি ওয়াসাল্লাম) তাকে জানালেন আল্লাহ(সুবহানাহু ওয়া তা'আলা) তার যে কোন একটি দোয়া কবুল করবেন। লোকটি চিন্তা করতে লাগলো কোন দোয়া সে করাবে। চোখ ভালোর জন্য? সন্তান লাভের জন্য? নাকি অর্থ সম্পদের জন্য? অতঃপর লোকটি মুসা(আলাইহি ওয়াসাল্লাম) কে পরে জানাবে বলে বাড়িতে চলে এলো। বাড়িতে এসে লোকটি সব ঘটনা স্ত্রীর নিকট খুলে বলে পরামর্শ চাইলো।
স্ত্রী ছিলেন খুবই বুদ্ধিমতি ও বিচক্ষণ। তিনি চিন্তা করে ও হেকমত খাটিয়ে সারা রাত ইবাদত করে সকালে হযরত মুসা(আলাইহি ওয়াসাল্লাম) এর নিকট একটি বাক্যের মাধ্যমে তিনটি অবস্থার পরিবর্তনের জন্য স্বামীকে দোয়া শিখিয়ে দিলেন। পরের দিন লোকটি হযরত মুসা (আলাইহি ওয়াসাল্লাম) এর কাছে হাযির। মুসা(আলাইহি ওয়াসাল্লাম) তাকে বললেন,বলো তোমার কি দোয়া করার আছে, আমি আল্লাহ(সুবহানাহু ওয়া তা'আলার) নিকট তা চাই। আর নবীদের দোয়া কখনো বিফল হয়না। লোকটি বলল, হে আল্লাহর নবী! “আমি ছাদের নিচে বসে আমার সেজো ছেলের বৌ এর হাতের রান্না করা খাবার স্ব-চোখে দেখে খেতে চাই।” হযরত মুসা(আলাইহি ওয়াসাল্লাম) বুঝতে পারলেন যে, লোকটির মাথা থেকে এত সুন্দর বুদ্ধিদীপ্ত কথা বের হয়নি। তাই তিনি তাকে জিজ্ঞেস করলেন কে তাকে এমন বাক্য শিক্ষা দিয়েছে? কারন একটি বাক্যের মাধ্যমে তার চোখ ভালো হওয়া, একটি দুটি নয় তিনটি ছেলে সন্তান হওয়ার জন্য দোয়া করা এবং দারিদ্রতা দূর হওয়ার দোয়াও রয়েছে। লোকটি হযরত মুসা(আলাইহি ওয়াসাল্লাম) এর নিকট তার স্ত্রীর কথা খুলে বললেন এবং বললেন যে,
আল্লাহ(সুবহানাহু ওয়া তা'আলার) নবীর কথামত স্ত্রীর সাথে রাত্রে পরামর্শ করলে স্ত্রী তাকে এ বুদ্ধি দেন। তখন মুসা (আলাইহি ওয়াসাল্লাম) বললেন, তোমার স্ত্রী সাধারণ কোনো নারী নয়। অতঃপর হযরত মুসা (আলাইহি ওয়াসাল্লাম) লোকটির জন্য আল্লাহ(সুবহানাহু ওয়া তা'আলার) দরবারে দোয়া করলেন। আল্লাহ(সুবহানাহু ওয়া তা'আলা) নবীর দোয়ার বরকতে লোকটির যাবতীয় চাওয়াগুলো পূর্ণ করে দিলেন।
শিক্ষা: যে কোন কাজে সিদ্ধান্ত নেওয়ার আগে পরামর্শ করে নেওয়া উত্তম। হোক না স্ত্রী কিংবা
অন্য কোন শোভাকাংখী।

☆ আসলে স্ত্রী ভালো এবং দ্বীনদার হলে বেকার ছেলেও প্রতিষ্ঠিত হওয়ার সম্ভবনা থাকে, আর স্ত্রী খারাপ হলে প্রতিষ্ঠিত ছেলেও ধ্বংস হওয়ার আশঙ্কা থাকে।

◾বুদ্ধিমতী নারী জীবনের প্রশান্তি!
• খালিদ বিন ওয়ালিদ(রাদি আল্লাহু আনহু) স্ত্রীকে বললেন, ‘প্রিয়তমা স্ত্রী, আমি বেশিক্ষণ বাঁচবো বলে মনে হচ্ছে না। তুমি আমার সারাটা শরীর পরীক্ষা করে দেখ, এমন কোনো স্থান কি আমার শরীরে আছে যেখানে শত্রুর তরবারীর আঘাত নেই’?
• দীর্ঘক্ষণ পরীক্ষা করে স্ত্রী উত্তর দিলেন- ‘না। আল্লাহর রাস্তায় আপনি এত বেশি যুদ্ধ করেছেন যে আপনার সারাটা শরীরেই শত্রুর আঘাত আছে’।
• খালিদ বিন ওয়ালিদ(রাদি আল্লাহু আনহু) তখন দুঃখ নিয়ে বললেন, ‘আল্লাহর কসম, প্রতিটা জিহাদে আমার নিয়ত থাকতো যেন আমি ময়দানে শত্রুর আঘাতে মারা যাই, তাতে যেন শহীদের মর্যাদা পাই। কিন্তু আফসোস, দেখ আজ যুদ্ধের ময়দানে মৃত্যু না হয়ে আমার মৃত্যু হচ্ছে আমারই বিছানায়! আমায় কি আল্লাহ শহীদদের মাঝে রাখতে চান না’?
• স্বামীর আফসোস দেখে স্ত্রী কিছুক্ষণ চুপ রইলেন। এরপর করলেন সেই বিখ্যাত উক্তি : ‘আপনার নাম স্বয়ং রাসূল (ﷺ) রেখেছিলেন সাইফুল্লাহ/আল্লাহর তরবারী। এমন কোনো তরবারী কি দুনিয়ায় আছে যেটা আল্লাহর তরবারীর মোকাবিলা করতে পারে? তাইতো ময়দানে আপনার মৃত্যু হয়নি কারণ আল্লাহ তার তরবারী মাটিতে লুটিয়ে যেতে দেননি’।
মাশা আল্লাহ কি চমৎকার উত্তর ছিল!

☆ চার ধরনের নারীর জন্য সংসার নষ্ট হয়:
১. যে সব সময় রূপচর্চা নিয়ে ব্যস্ত থাকে। 
২. অন্যকে রূপ দেখানোর জন্য বেপর্দা চলাফেরা করে।
৩. স্বামীকে শাসন করে।
৪. স্বামীর সাথে তর্ক করে।

☆ জীবনসঙ্গীনী---
১. আল্লাহভীরু কিনা।
২. জাহান্নামকে ভয় করে কিনা।
৩. জবাবদিহিতাকে ভয় করে কিনা।
৪. জান্নাত প্রত‍্যাশী কিনা।
৫. হক হালাল মানে এবং বুঝে কিনা।
৬. ধৈর্য্যশীল কিনা।
৭. দায়িত্ব সম্পর্কে ধারণা আছে কিনা।

▪ আল্লাহ বলেন,"আমি অবশ্যই তোমাদেরকে পরীক্ষা করব যতক্ষণ না আমি তোমাদের মধ্যে মুজাহিদ ও ধৈর্যশীলদেরকে জেনে নিই এবং আমি তোমাদের অবস্থা পরীক্ষা করি।"
( সূরা-মুহাম্মদ : ৩১)

▪ "প্রত্যেক পাপের শাস্তি আল্লাহ ইচ্ছা করলে কিয়ামত পর্যন্ত দেরী করতে পারেন। কিন্তু পিতামাতার অবাধ্যতার শাস্তি অবাধ্যকারীকে আল্লাহ দুনিয়াতে মৃত্যুর পূর্বেই দ্রুত প্রদান করেন।" (বায়হাকী-মিশকাত হা: ৪৭২৮)

▪ ইমাম ইবনে তাইমিয়া (রহ) বলেন,
“বিয়ের পর একজন মেয়ের আনুগত্য করতে হয় তার স্বামীকে। স্বামীর আনুগত্য তখন মা-বাবার আনুগত্যের চেয়ে অগ্রাধিকার লাভ করে।
(স্বাভাবিক অবস্থায়) মেয়ের মা যদি মেয়েকে প্ররোচনা দেন স্বামীকে ছেড়ে চলে আসতে, তাহলে মেয়ে মার কথা শুনতে বাধ্য নয়। এই বিষয়ে মা যদি মেয়েকে বদ-দু'আ করেন, তবুও মেয়ে মায়ের কথা শুনবে না।”[মাজমু আল-ফাতাওয়া: ৩৩/১১২]

☆ সাবধান! আপনার মা-বাবাকে ওল্ডএজহোম-এ পাঠিয়ে জ্যান্ত কবর দিয়েন না! নাতি-নাতনীকে আদর-সোহাগ দেওয়ার সুযোগ থেকে বঞ্চিত করবেন না তাদের!
এরা আসলে সমাজ সংস্কারের নামে সমাজের ভেতর ধরাতে চায় পচন । এরা মুনাফিক। আবদুল্লাহ বিন উবাই-র নাতি-পুতি ও মানস-পুত্র। এই অভিশপ্ত আবদুল্লাহ বিন উবাই ছিল আল্লাহর রাসুল(সাল্লাল্লাহু আলাইহি ওয়াসাল্লামের) যুগের মুনাফিক সরদার।
এই মুনাফিকরাই আম্মাজান হজরত আয়শা(রাদি আল্লাহু আনহা) র চরিত্রে কালিমা লেপনের অপচেষ্টায় লিপ্ত ছিল। বড় নিকৃষ্ট লোক এই আবদুল্লাহ বিন উবাইয়ের বংশধররা।

▪ "কিয়ামতের অন্যতম মৌলিক আলামত বা নিদর্শন হচ্ছে, মানুষ তার জন্ম দাতা পিতামাতাকে ছেড়ে স্ত্রীর কথায় উঠা-বসা করবে ও বন্ধু বান্ধবকে কাছে টেনে নেবে।" 
(তিরমিযী হা: ২২১১)

☆ একজন বাবা তার ডায়েরিতে লিখেছেন, "মেয়ে আমার ততক্ষণ যতক্ষণ তার শরীরে প্রাণ আছে কিন্তু ছেলে আমার  ততক্ষণ  যতক্ষণ তাকে বিয়ে করানো হয়নি।"

▪ "আল্লাহ্ মানুষকে তাঁর পিতা-মাতার প্রতি সদাচরণের নির্দেশ দিয়েছে। তার মা তাকে কষ্টের পর কষ্ট সহ্য করে গর্ভে ধারণ করে, আর তার দুধ ছাড়ানো হয় দু’বছরে। কাজেই আমার প্রতি ও তোমার পিতা-মাতার প্রতি কৃতজ্ঞ হও।"
(সূরা লুক্বমান : ১৪)

▪ রাসুলুল্লাহ(সাল্লাল্লাহু আলাইহি ওয়াসাল্লাম) বলেন, "পিতা–মাতা হলো তোমার জান্নাত এবং জাহান্নাম অর্থাৎ তুমি ইচ্ছা করলে তাদের খেদমত করে উত্তম আচরণের মাধ্যমে জান্নাত অর্জন করতে পারো; আবার ইচ্ছা করলে তাদের অবাধ্য হয়ে জাহান্নামে প্রবেশ করতে পারো।" 
(ইবনে মাজাহ)

▪  রাসুলুল্লাহ(সাল্লাল্লাহু আলাইহি ওয়াসাল্লাম) এরশাদ করেন,"যখন কোনো অনুগত সন্তান স্বীয় পিতা-মাতার প্রতি অনুগ্রহের নজরে দৃষ্টিপাত করে, আল্লাহ তায়ালা তার প্রতিটি দৃষ্টির বিনিময়ে একটি করে কবুল হজের সওয়াব দান করেন।" (বায়হাকি)

▪হাদিসেও রয়েছে,"পিতামাতাই হলো- সন্তানের জান্নাত এবং জাহান্নাম।"
 (ইবনু মাজাহ- মিশকাত হা: ৪৭২৪ )

▪ রাসূল (সাল্লাল্লাহু আলাইহি ওয়াসাল্লাম) বলেন," তোমার বাবা- মা যদি তোমাকে বাড়ি থেকে বহিস্কার করে এবং সম্পত্তি থেকে বঞ্চিতও যদি করে তবুও বাবা- মায়ের অবাধ‍্য হবেনা।"

▪ "পিতা-মাতার সন্তুষ্টিতে আল্লাহ্ সন্তুষ্ট আর পিতা-মাতার অসন্তুষ্টি আল্লাহ্ অসন্তুষ্টি।"
( তিরমিযী, মিশকাত হা: ৪৭১০)

▪ রাসূল(সাল্লাল্লাহু আলাইহি ওয়াসাল্লাম) বলেন,"মানব জাতির মধ্যে কেউকে যদি সিজদা করার আদেশ দেওয়া যেতো তাহলে আমি স্ত্রীদের বলতাম নিজ নিজ স্বামীকে সিজদা করতে।"

▪ "এমন নারীকে বিয়ে করো যে তোমাকে আখিরাতের কাজে সহায়তা করবে।"
(সুনানে ইবনে মাজাহ: ১৮৫৬)

☆ "এমন একজনকে বিয়ে করুন যে পরিবারের মূল্য জানে, যে জ্ঞানে সমৃদ্ধ, যে দ্বীন বোঝে, যে সাফল্য-ব্যর্থতার মধ্যে আপনাকে সমর্থন করবে, যার চরিত্র ভাল এবং সুন্দর হৃদয়! এবং  যে আপনার আখিরাতের যত্ন নেবে এবং দুনিয়াতে আপনার জন্য থাকবে।"

▪ “সত্যিকারের ভয় হলো,
গুনাহে লিপ্ত হবার ভয় করা এটাকেই বলে ভয়।আর যিকির হলো আল্লাহর আনুগত্য।যে আল্লাহকে মেনে চলে, সেই প্রকৃত অর্থে তাঁর
যিকিরকারী। আর যে তাঁকে মানে না, সে তাঁর যিকিরকারীও নয়;এমনকি সে যদি অনেক তাসবীহ পড়ে, অনেক কুরআনও পড়ে।"
~ তাবিয়ি সাইদ ইবনু যুবাইর (রহ.)
[সিয়ার আলাম আন-নুবালা, ৪/৩২৬]

▪ "তোমার ভালোবাসা যেন আসক্তি না হয়,
তোমার ঘৃণা যেন ধ্বংসাত্মক না হয়।"
(উমর বিন খাত্তাব রাদি আল্লাহু আনহা)

☆ “রক্তের সম্পর্ক, আর আত্মার সম্পর্ক, বর্তমানে
প্রায় বিলুপ্তির পথে,!এখন শুধু স্বার্থের সম্পর্ক জমজমাট।"

▪ পারিবারিক বন্ধন দৃঢ় করা রাসূলুল্লাহ (সাল্লাল্লাহু আলাইহি ওয়া সাল্লাম) বলেছেন,
“যে কামনা করে যে তার রিযিক বৃদ্ধি পাক এবং জীবন দীর্ঘায়িত হোক, সে যেন আত্মীয়তার বন্ধন রক্ষা করে।" (বুখারী হা: ৫৯৮৬, মুসলিম হা: ২৫৫৭)

☆ একজন মুসলিম কখনো পারিবারিক বন্ধন ছিন্ন করে যে যার পথে চলে যেতে পারে না। পারিবারিক বন্ধন রক্ষায় সচেষ্ট হলে আল্লাহ আমাদের রিযিক ও হায়াতে বারাকাহ দিয়ে দেবেন। সুতরাং সম্পদ উপার্জন করতে গিয়ে সম্পর্ক নষ্ট করবেন না। সম্পর্কই সম্পদ উপার্জনের পথ খুলে দেবে।

☆ বোনে বোনে সম্পর্ক যতটা মধুর হয়, ভাইয়ে ভাইয়ে সম্পর্ক যদি এতোটা মধুর হতো, তাহলে পরিবারগুলো ভেঙ্গে ছিন্ন ভিন্ন হতো না!

▪ "কোনো মুমিনের জন্য বৈধ নয় যে সে তার ভাইয়ের সঙ্গে তিনদিন পর্যন্ত সম্পর্কচ্ছেদ করে থাকবে।" {সুনানু ইবনি মাজাহ : ৩৯৪১ 
ধেয়ে আসছে ফিতনা, পৃষ্ঠা নং-৮৬}

☆ যে কাঁদিয়ে মানিয়ে নেয়, সে হলো বাবা!
যে কাঁদিয়ে নিজেও কেঁদে ফেলে, সে হলো মা!
পৃথিবীতে সবার ভালোবাসা ফুরিয়ে গেলেও
মা-বাবার ভালোবাসা কোনো দিন ফুরাইনা যে সন্তান তার মা-বাবার দিকে সশ্রদ্ধা ও ভালোবাসার নজরে তাকায়, সঙ্গে সঙ্গে আল্লাহ তার আমলনামায় একটি কবুল হজের সওয়াব লিখে দেন।

▪ "হে আমার রব তাঁদের প্রতি দয়া করুন যেভাবে শৈশবে তাঁরা আমাকে প্রতিপালন করেছিলেন।"
(সূর- বনী ইসরাঈল: ২৪)

☆ সন্তানের উত্তম আচরণ ও শ্রদ্ধা পাওয়ার সবচেয়ে বেশী অধিকারী হচ্ছেন মা ।
সে মাকে কখনো কষ্ট  দিবেননা।

• হযরত মুহাম্মদ(সাল্লাল্লাহু আলাইহি ওয়াসাল্লাম) বলেন, "মায়ের একটি কষ্টের নিঃশ্বাস,৭টি দোযখের চেয়েও ভয়ংকর আর একটি সুখের হাসি, আটটি বেহেস্তের সমান।"

◾সন্তানরা পিতামাতার জন্য যে দু’আ পড়বেন: 

১. "উচ্চারণ: রব্বির হামহুমা কামা রব্বা ইয়ানী ছগীরা।"
অর্থ: "হে আমার প্রতিপালক! তাদের প্রতি দয়া কর যেভাবে শৈশবে তারা আমাকে প্রতিপালন করেছিল" । (সূরা-বণী ইসরাঈল: ২৪)

২. উচ্চারণ: "রব্বানাগ্ ফিরলী ওয়ালি ওয়ালি দাই-য়া ওয়ালিল মু'মিনীনা ইয়াওমা ইয়া কুমুল্‌ হিসাব।"
অর্থ: "হে আমাদের প্রতিপালক! যেদিন হিসেব অনুষ্ঠিত হবে সেদিন আমাকে, আমার পিতামাতাকে এবং সকল মু'মিনগণকে ক্ষমা করে দাও।" (সূরা-ইব্রাহিম: ৪১)

৩. উচ্চারণ: "রব্বিগ্ ফিরলী ওয়ালি ওয়ালি দাই-য়া, ওয়ালিমান দাখালা বাইতিয়া মুউমিনাও ওয়ালিল্ মুউমিনীনা ওয়াল্ মুউমিনাত, ওয়ালা তাযিদিয্ যলেমীনা ইল্লা তাবারা।"
অর্থ: "হে আমাদের প্রতিপালক! ক্ষমা কর আমাকে, আমার পিতামাতাকে এবং যারা আমার গৃহে মু'মিন হয়ে প্রবেশ করে তাদেরকে আর মু’মিন পুরুষ ও মু’মিন নারীদেরকে; আর যালেমদের জন্য ধ্বংস ছাড়া আর কিছুই বৃদ্ধি কর না।"  (সূরা-নূহ: ২৮)

☆  বাবা-মা, তোমাদের জান্নাতে যাওয়ার কারণ আমি হতে পারবো কিনা জানি না, তবে তোমাদের জাহান্নামে যাওয়ার কারণ আমি হতে চাই না!

☆ হে আমার প্রতিপালক!যেই দিন হিসাব অনুষ্ঠিত হবে সেই দিন আমাকে,আমার পিতা-মাতাকে এবং সকল মু'মিনগনকে ক্ষমা করে দিও। {আমিন}

● হক্ব আদায়ে সচেতন হোন-

 ☆ আল্লাহর হক আদায় করিনা জানিও না।
আবার বান্দার হক কি জানি ও না মানিও না।
পরিবারে কার হক কি মানি না আবার মানতে
চাইও না।

☆ এক শ্রেণী মুসলিম আছে! এক ফোটা পানি গিলে
ফেলা কে ভয় পায়, রোজা নষ্ট হয়ে যাবে বলে।
অথচ অন্যের হক গিলে ফেলায় কোন ভয় নেই!

☆ "কেউ মানুষকে ঠকিয়ে আল্লাহকে হারায়।
আবার কেউ মানুষের কাছে ঠকে আল্লাহকে পায়!
ঠকে গেলেও বিশেষ ক্ষতি নেই, এতটুকু সময়ের জীবন কোনো না কোনো ভাবে শেষ হয়েই যাবে। কিন্তু যারা ঠকিয়েছিলো, প্রতারনা করেছিলো, মিথ্যা বলেছিলো, হক নষ্ট করেছিলো তারা কিভাবে দীর্ঘশ্বাসটা নিশ্চিন্তে নিবে?"
(শায়েখ আহমাদুল্লাহ হাফি.)

☆ যদি কাল কেয়ামতের দিন মজলুমরা তাদের আর্তনাদ আহকামুল হাকিমিনের কুদরতি দরবারে পেশ করেন,  তাহলে দুনিয়ার সকল পাপী, হক্ব আদায় না করা- জালিম -অত্যাচারী ফেঁসে যাবে
সুতরাং যারা আল্লাহ তায়ালার প্রতি ঈমান রাখে তাদের উচিত স্রষ্টার হকের পাশাপাশি সৃষ্টির হক যেনো যথাযথভাবে আদায় করেন আর সৃষ্টির প্রতি নমনীয়তা প্রদর্শন করেন। ‍

▪ আবূ হুরায়রা (রাদিয়াল্লাহু ‘আনহু) থেকেই বর্ণিত, তিনি বলেন, একটি লোক রাসূলুল্লাহ(সাল্লাল্লাহু আলাইহি ওয়াসাল্লাম)-এর নিকট এসে জিজ্ঞেস করল, ‘হে আল্লাহর রাসূল! আমার কাছ থেকে সদ্ব্যবহার পাওয়ার বেশী হকদার কে?’ তিনি বললেন, ‘‘তোমার মা।’’ সে বলল, ‘তারপর কে?’ তিনি বললেন, ‘‘তোমার মা।’’ সে বলল, ‘তারপর কে?’ তিনি বললেন, ‘‘তোমার মা।’’ সে বলল, ‘তারপর কে?’ তিনি বললেন, ‘‘তোমার বাবা।’’ (বুখারী ও মুসলিম)

▪ অন্য এক বর্ণনায় আছে, ‘হে আল্লাহর রাসূল! সদ্ব্যবহার পাওয়ার বেশী হকদার কে?’ তিনি বললেন, ‘‘তোমার মা, তারপর তোমার মা, তারপর তোমার মা, তারপর তোমার বাবা, তারপর যে তোমার সবচেয়ে নিকটবর্তী।’’ 
[রিয়াযুস স্বা-লিহীন হাদিস নম্বরঃ [৩২১] অধ্যায়ঃ ১/ বিবিধ (كتاب المقدمات) পরিচ্ছদঃ ৪০ : পিতা-মাতার সাথে সদ্ব্যবহার এবং আত্মীয়তা অক্ষুণ্ণ রাখার গুরুত্ব, তাওহীদ পাবলিকেশন]

▪ এ মর্মে হাদিস ও আলেমদের বক্তব্য প্রদান করা হল: জাবির (রাযিঃ) থেকে বর্ণিত। রাসূল (সাল্লাল্লাহু আলাইহি ওয়া সাল্লাম) বলেন, “এ অর্থ তুমি প্রথমে তোমার নিজের জন্য ব্যয় কর। তারপর যদি কিছু বাকি থাকে তাহলে তোমার পরিবারের লোকদের জন্য তা ব্যয় কর। অতঃপর তোমার নিকটাত্মীয়দের জন্য ব্যয় কর, এরপরও যদি কিছু অবকাশ থাকে তাহলে তা এদিকে সেদিকে ব্যয় কর।” এ বলে তিনি সামনে, ডানে ও বামে হাত দিয়ে ইঙ্গিত করলেন।
[সহীহ মুসলিম, হাদিস নম্বরঃ [২২০৩] অধ্যায়ঃ ১৩। যাকাত (كتاب الزكاة), পরিচ্ছদঃ ১৩. সর্বপ্রথম নিজের জন্য, অতঃপর ঘরের লোকদের জন্য, অতঃপর আত্মীয়-স্বজনের জন্য ব্যয় করা, হাদিস একাডেমি]

▪ আরেকটি হাদিস: আবূ হুরাইরা(রাদি আল্লাহু আনহা) হতে বর্ণিত; তিনি বলেন," কোন লোক নবী( সাল্লাল্লাহু আলাইহি ওয়াসাল্লাম)-এর কাছে এসে বললো. আমার কাছে একটা দিনার (স্বর্ণমুদ্রা) রয়েছে।
-তিনি বললেন: তুমি ওটা তোমার জন্য ব্যবহার কর।
- লোকটা বললো: আরো একটা আছে।
- তিনি বললেন: তুমি ওটা তোমার সন্তানের জন্য খরচ করো।
- লোকটি বললো: আমার কাছে আরো একটা আছে।
- তিনি বললেন: তুমি তা তোমার স্ত্রীর জন্য খরচ কর।
- লোকটি বললো: আমার নিকট আরো একটা আছে।
- তিনি বললেন, তুমি সেটা তোমাদের খাদিমের জন্য খরচ করো।
- লোকটি বললো: আমার নিকট আরো আছে।
- তিনি বললেন, সে প্রসঙ্গে তুমি বেশি জানো।
তবে নাসায়ী এবং হাকিমের বর্ণনায়, সন্তানের পূর্বে স্ত্রীর খরচের কথা আছে।
(বুলুগুল মারাম, হাদিস নম্বর: [১১৪৯], অধ্যায়ঃ পর্ব – ৮, বিবাহ (كتاب النكاح), তাওহীদ পাবলিকেশন)
(সুনানে আবু দাউদ: ১৬৯১ সুনানে নাসাঈ আল ইরওয়া: ৮৯৫)(শায়খ নাসিরুদ্দীন আলবানী রহঃ হাদিসটিকে ছহীহ বলেছেন । )

▪ ইমাম নববী (রহঃ) বললেন “ মা- বাবা সহ সকলের খরচ বহন করার সামর্থ না থাকলে এমতাবস্থায় একমাত্র স্ত্রীর ব্যয়ভার বহন করতে হবে । সেই হক্বদার ।” روضة الطالبين) ٩٣/٩)
"স্বামীর নিজের খরচের পর তার উপর ভরন-পোষণের সর্বপ্রথম হকদার ব্যক্তি হলেন তার স্ত্রী।"  (সহীহ্ মুসলিম-৯৯৭)

▪ ইমাম শওকানী বলেন, “এ ব্যাপারে ইজমা বা সর্বসম্মত মত প্রতিষ্ঠিত হয়েছে যে, স্ত্রীর প্রয়োজনে খরচ করা ওয়াজিব। তারপর সম্পদ অতিরিক্ত থাকলে অন্যান্য নিকটাত্মীয়গণের জন্য।” (নাইলুল আওতার: ৬/৩৮১)

▪ আল্লামা উসাইমীন রাহ. বলেন, “সঠিক কথা হল, সর্বপ্রথম নিজের প্রয়োজনে খরচ করবে, তারপর তার স্ত্রী, তারপর সন্তান, তারপর পিতামাতা, তারপর অন্যান্য আত্মীয়-স্বজন।” (উৎস:ফতহু যিল জালালি ওয়াল ইকরাম:৫/১৯৪)

• শায়খ বিন বায(রহঃ) ও একই মত পোষণ করেন এ মর্মে বহু আলেমের বক্তব্য রয়েছে। আল্লাহু আলাম।
{উত্তর প্রদানে: আব্দুল্লাহিল হাদী বিন আব্দুল জলীল (লিসান্স, মদীনা ইসলামী বিশ্ববিদ্যালয়) দাঈ, জুবাইল দাওয়াহ এন্ড গাইডেন্স সেন্টার, সউদী আরব।}

▪ তিন ধরণের মানুষের কোন ভবিষ্যৎ নেই,
•পিতা মাতার অবাধ্য সন্তান
• স্বামীর অবাধ্য স্ত্রী ।
• উস্তাদের অবাধ্য ছাত্র।
 {মুফতি ঈসা আসআাদী(রহঃ)}

▪ আল্লাহ্ বলেন,"আত্মীয়-স্বজনকে তার হক দান কর এবং অভাবগ্রস্ত ও মুসাফিরকেও। এবং কিছুতেই অপব্যয় করো না।" (বনী-ইসরাঈল: ২৬)

▪ "তাদের কোন কাজের হিসেব দেয়ার দায়-দায়িত্ব মুত্তাকীদের উপর নেই। কিন্তু উপদেশ দেয়া কর্তব্য যাতে ওরাও তাকওয়া অবলম্বন করে।"
(সূরা-আনআম)

▪ " এক জন সন্তান হিসেবে আপনার কাজ হল মা বাবার সেবা করা।" (সূরা-বনি ইসরাইল)

▪ আর যদি আপনি বিয়ে করেন তাহলে স্ত্রীর প্রতি আপনার হক আছে সেই গুলো পালন করতে হবে অর্থাৎ, যার যার হক তাকে দিতে হবে, আপনার মা, বাবা অসুস্থ তাকে ঔষধ কিনে দেওয়া আপনার হক আর আপনার স্ত্রীর পোশাক নাই এই জন্য তাকে পোশাক কিনে দিতে হবে সন্তানের ক্ষেত্রেও একই কথা আর কোন মেয়ের বিয়ের পর যদি তার ভাই তাকে না সাহায্য করে তাহলে স্বামীকে বুঝিয়ে বলে আপনার মা বাবাকে সাহায্য করতে পারেন আর স্বামী যদি না করে সেক্ষেত্রে আপনি সামর্থ্য অনুযায়ী আপনার মা, বাবাকে সাহায্য করবেন (তাফসিরে তাবারী, ফাতাওয়ায়ে শামী, বাহরুর রায়িক ইত্যাদি)

▪ রাসূল(সাল্লাল্লাহু আলাইহি ওয়াসাল্লাম) বলেন," তোমার পরিবারেরও তোমার প্রতি অধিকার রয়েছে। এতএব প্রত‍্যেক হকদারদের হক প্রদান কর।"( বুখারী হাদীস: ১৯৬৮)

☆ প্রত্যেকের হকই আপনাকে পালন করতে হবে। খেয়াল রাখতে হবে কারো হক পালন করতে গিয়ে যেনো কারো প্রতি অবিচার করা না হয়। এক্ষেত্রে যদি কেউ কারো হক পালন করতে বাধা হয়ে দাড়ায় তাহলে তার কথা অমান্য করলে দোষের কিছু হবে না। তবে খেয়াল রাখতে হবে, অমান্য করতে গিয়ে যেনো আবার তার প্রতি জুলুম করা না হয়। এক্ষেত্রে অবশ্যই সময়, পরিস্থিতি অনুযায়ী যুগোপযোগী সিদ্ধান্ত নিতে হবে।রাগের মাথায় কখনও সিধান্ত নিবেন না, কারণ তার পরিণাম ক্ষতিকর হয়!
রাগ, শ্রদ্ধা, ভালোবাসা, স্নেহ, শাসন সব কিছুরই মাত্রা বজায় রাখতে হবে।

▪  পিতামাতার হক্ব: সম্পর্কে আল্লাহর রাসূল(সাল্লাল্লাহু আলাইহি ওয়াসাল্লাম) বলেছেন,
১নং হাদীস: "বড় গুরুতর পাপের মধ্যে রয়েছে পিতামাতার অবাধ্য হওয়া।"
 (বুখারী হা: ২৬৫৪, মুসলিম হা: ২৬৯)

২নং হাদীস: "পিতামাতার অবাধ্য সন্তান জান্নাতে যেতে পারবে না।"

৩নং হাদীস: "পিতামাতাই হলো- সন্তানের জান্নাত এবং জাহান্নাম।"
 (ইবনু মাজাহ- মিশকাত হা. ৪৭২৪ )

৪নং হাদীসঃ "পিতামাতা হলেন জান্নাতের দরজাসমূহের মধ্যবর্তী দরজা।" (তিরমিযী, ইবনে মাজাহ-মিশকাত হা. ৪৭১১ )
এখন আপনার ইচ্ছা দরজাটিকে রক্ষা করবেন অথবা উহাকে নষ্ট করবেন।

৫নং হাদীস: "পিতামাতার সন্তুষ্টির মধ্যে আল্লাহর সন্তুষ্টি রয়েছে। আর পিতামাতার অসন্তুষ্টির মধ্যে আল্লাহর অসন্তুষ্টি রয়েছে।" 
(তিরমিযী-মিশকাত হা: ৪৭১০)

৬ নং হাদীস: "প্রত্যেক পাপের শাস্তি আল্লাহ ইচ্ছা করলে কিয়ামত পর্যন্ত দেরী করতে পারেন। কিন্তু পিতামাতার অবাধ্যতার শাস্তি অবাধ্যকারীকে আল্লাহ দুনিয়াতে মৃত্যুর পূর্বেই দ্রুত প্রদান করেন।" (বায়হাকী-মিশকাত হা: ৪৭২৮)

▪ মানুষের মৃত্যুর পর ৩ প্রকার জিনিসের সাওয়াব তার কাছে পৌছে,

৪১১৫-(১৪/১৬৩১) ইয়াহইয়া ইবনু আইয়্যুব ও কুতাইবাহ্ (রহঃ) ..... আবূ হুরাইরাহ (রাযিঃ) হতে বর্ণিত যে, রসূলুল্লাহ সাল্লাল্লাহু আলাইহি ওয়াসাল্লাম বলেছেনঃ যখন মানুষ মৃত্যুবরণ করে তখন তার সমস্ত আমাল বন্ধ হয়ে যায় তিন প্রকার আমাল ছাড়া। 
১. সদাকাহ জারিয়াহ্ অথবা 
২. এমন ইলম যার দ্বারা উপকার হয় অথবা
৩. পুণ্যবান সন্তান যে তার জন্যে দু'আ করতে থাকে। (ইসলামিক ফাউন্ডেশন ৪০৭৭, ইসলামিক সেন্টার ৪০৭৬) {হাদিসের মান: সহিহ }
(গ্রন্থঃ সহীহ মুসলিম (হাঃ একাডেমী)
অধ্যায়ঃ ২৬। ওয়াসিয়্যাত (كتاب الوصية)
হাদিস নম্বর: ৪১১৫)



♻বৈশিষ্ট্য অনুযায়ী দাম্পত্য-

▪ রাসূলুল্লাহ( সাল্লাল্লাহু আলাইহি ওয়াসাল্লাম) ইরশাদ করেন, "মানুষের উপর এমন এক যুগ অবশ্যই আসবে, যখন মানুষ পরোয়া করবে না,সে কিভাবে সম্পদ উপার্জন করছে। হালাল না হারাম উপায়ে।" [সহীহ-বুখারী: ২০৮৩]

☆ অধিকাংশ দাম্পত্য মডেলিংদের ফলো করে, ফলে তাদের মতো দাম্পত্য চাই।

☆ একজন স্ত্রী যখন বিহাইয়াপনাকে প্রধান‍্য দিয়ে নিজের শরীর, স্বামীর সাথে কি করে, প্রেকনেনস সব কিছু নিজেকে বিলিয়ে দে পাবলিকের সামান্য রিক্ট পাওয়ার জন্য। সেই নারীকে আপনি ফলো আপ করেন? তার প্রশংসা করতে ইচ্ছা হয়? তার মতো হতে ইচ্ছা হয়? তার স্বামীর মতো স্বামী - শ্বশুরবাড়ি পাওয়া ইচ্ছা হয়? যার স্বামী কিনা দাইয়ূস। তাকে ভালো লাগে? তবে ভেবে দেখুন আপনার মন মানসিক কেমন পর্যায়ের! আপনি কি এর পরও ইবাদত করে রবের নিকট নূর আশা করেন? রহমত আশা করেন?

☆ এরা এক অপরকে সত্যিকার অর্থে ভালোবাসেনা, এক অপরের জন্য নিজেদের হেফাজত রাখেনা, এরা এক অপরকে পাপে বাহবা দে আর রবের বিধিবিধানের আদেশ নিষেধে লজ্জা পাই, এরা লজ্জা কোথায় পেতে হয় জানেনা, এরা লজ্জা পাই শুধুমাত্র দ্বীনি বিষয়ে, এরা দাম্পত্য জীবন + সংসার + সন্তানদের দ্বীন মোতাবেক গঠনের আলাফ, আলোচনা,পরিকল্পনা করতেও লজ্জা পাই। অধিকাংশরা ইবাদত গুজর হয়েও শুধুমাত্র ইবাদতে সীমাবদ্ধ থাকে।
সুতরাং এরাই হবে কিয়ামতের দিন পরস্পরের শত্রু। কারণ এরা এক অপরকে রবের জন্য ভালোবাসেনি। বরং ভালোবাসেছে এবং সংসার করেছে শুধুমাত্র দুনিয়ার সার্থের জন্য।
কিন্তু যারা পরস্পরকে রবের জন্য ভালোবাসে তাদের দাম্পত্য, সংসার জীবন, চরিত্র, এক অপরের ভালোবাসা, সন্তান - সন্ততি হয় এর বিপরীতে অর্থাৎ সম্পূর্ণ ভিন্ন এবং দুনিয়াবিমুখতা।


▪ "আখিরাত তালাশ করার জন্য আল্লাহ
তোমাদের দুনিয়া দিয়েছেন দুনিয়ার সাথে লেগে থাকার জন্য নয়। নিশ্চয়ই দুনিয়া ধ্বংসশীল
আর আখিরাত চিরস্থায়ী। {উসমান ইবনু-আফফান (রা.) আল-বিদায়া ওয়ান নিহাইয়া ওয়ান নিহায়া ৭/২৪১}

▪ "নারী যখন দ্বীনের ব্যপারে অজ্ঞ, তখন সে স্বামীকে ক্লান্ত,সন্তানকে নষ্ট আর উম্মাহকে ধ্বংস করে ফেলে।"
(মুহাম্মদ বাশীর আল ইবরাহীমী রাহিমাহুল্লা)
এজন্যই দ্বীনদার মেয়ে বিয়ে করা উচিত।



♻ আদর্শ দাম্পত্য-

☆ আজকাল পারিবারিক বন্ধন খুবই নাজুক হয়ে যাচ্ছে। দ্বীনহীন, দায়িত্বের ব‍্যাপারে অজ্ঞতার কারণে "স্বামী-স্ত্রীর" পরিবার ভেঙ্গে যাচ্ছে, তালাক
বেড়ে যাচ্ছে, সন্তানরা উচ্ছন্নে যাচ্ছে, বিবাহবহির্ভূত হারাম সম্পর্ক মহামারি আকার নিচ্ছে, বিবাহিত নারী-পুরুষ হারাম পরকিয়ায় লিপ্ত হয়ে যাচ্ছে। আপনি যে প্রশান্তির উদ্দেশ্যে বিয়ে করছেন বিবাহের পর মনে হবে বিবাহ না করাই ভালো ছিল। এ থেকে বাঁচার উপায় কি? দ্বীনদার, দায়িত্ববান কাউকে বিয়ে করা।

▪ আবদুল্লাহ ইবনে আমর ইবনে আস(রাদি আল্লাহু আনহু) থেকে বর্ণিত,রাসূল(সাল্লাল্লাহু আলাইহি ওয়াসাল্লাম) বলেছেন,"গোটা পৃথিবী মানুষের ভোগ্যবস্তু, আর পৃথিবীর শ্রেষ্ঠ সম্পদ হলো পুণ্যবতী স্ত্রী।"(নাসায়ি-হাদিস : ৩২৩২)

▪ "পৃথিবীটা হচ্ছে ভোগের বস্তু, আর পৃথিবীর মধ্যে শ্রেষ্ঠ সম্পদ হচ্ছে নেক রমণী।"( মুসলিম: ২৬৬৮)

▪ হাদিসে রাসূলুল্লাহ(সাল্লাল্লাহু আলাইহি ওয়াসাল্লাম) বলেন,"তোমরা যে লোকের দ্বীনদারি ও নৈতিক চরিত্রে সন্তুষ্ট আছ, তোমাদের কাছে যদি সে বিয়ের প্রস্তাব দেয়, তবে তার সঙ্গে (তোমাদের পাত্রীর) বিয়ে দাও। তা না করলে পৃথিবীতে ফিতনা-ফ্যাসাদ ও বিপর্যয় ছড়িয়ে পড়বে। সাহাবিগণ বলেন,হে আল্লাহর রাসূল, কিছু (ত্রুটি) তার মাঝে থাকলেও কি? তিনি বলেন,তোমাদের কাছে যে লোকের ধর্মভীরুতা ও নৈতিক চরিত্র পছন্দ হয় সে লোক তোমাদের কাছে বিয়ের প্রস্তাব করলে তবে তার সঙ্গে বিয়ে দাও। (বর্ণনাকারী বলেন) এ কথা তিনি তিনবার বলেন।" (তিরমিজি-হাদিস : ১০৮৫)

▪ হাদিসে রাসূল(সাল্লাল্লাহু আলাইহি ওয়াসাল্লাম) বলেন,"নারীদের চারটি গুণ দেখে বিয়ে করো—তার সম্পদ, তার বংশমর্যাদা, তার রূপ-সৌন্দর্য ও তার দ্বীনদারি।
তবে তুমি দ্বীনদারিকে প্রাধান্য দেবে। নতুবা তুমি ক্ষতিগ্রস্ত হবে।" (সহিহ বুখারি, হাদিস : ৫০৯০)

▪আল্লাহ্ বলেন, "হে মুমিনগণ! তোমরা নিজেদেকে এবং তোমাদের পরিবার-পরিজনকে জাহান্নামের আগুন থেকে বাঁচাও। যার জ্বালানী হবে মানুষ এবং পাথর।" ( সূরা আত-তাহরীম: ৬)

▪ রাসূল(সাল্লাল্লাহু আলাইহি ওয়াসাল্লাম) বলেন, "তোমাদের পরে এমন একটা কঠিন সময় আসছে, যখন কোন সুন্নাতকে দৃঢ়ভাবে ধারণকারী ব্যক্তি তোমাদের মধ্যকার পঞ্চাশ জন শহীদের সমান নেকী পাবে।" (ত্বাবারাণী কাবীর হা: ১০২৪০; ছহীহুল জামে হা: ২২৩৪)

▪ স্বামী-স্ত্রী উভয়ে জান্নাতী হ’লে আল্লাহ তাদেরকে একত্রে জান্নাতে প্রবেশের নির্দেশ দিবেন’
[সূরা-যুখরুফ:  ৪৩/৭০]

● দাম্পত্যে কখন কলহ সৃষ্টি হয়-

☆ অধিকাংশ দাম্পত্য দেখে এমনি লাগে যে, বিবাহ একটা বেশ ঝুঁকিপূর্ণ বিষয়। তাদের জীবনযাপন দেখা যায় অসহ‍্য রকমের যন্ত্রণাদায়ক এবং শেষ পরিণতিতে থাকে অধিকাংশের নির্মম বিচ্ছেদ।
পরস্পরের ভালোবাসা, শ্রদ্ধা এবং ভরসা থাকলে বিশ্বাস থাকে যে, দাম্পত্য সম্পর্কটা আজীবন টিকে থাকবে।

১. বিশ্বাস।
২. ভালোবাসা।
৩. সম্মান।
৪. কেয়ারিং।
৫. শারীরীক চাহিদা।
৬. মানসিক চাহিদা।
৭. আধ্যাত্মিক চাহিদা।

এর কোনো একটির ঘাটতি বয়ে আনতে পারে অসন্তুষ্টি। আর তাই বিয়ের আগ মুহূর্তে সুন্নাহ মোতাবেক পারিবারিক জীবন অতিবাহিত করার একটা রাফ প্ল্যান করে নিতে পারেন। কিছু বিষয় হাইলাইট করে যদি সুন্নাহ মোতাবেক জীবন পরিচালনা করা যায় তবে প্রতিটি ঘর হয়ে উঠবে প্রশান্তিময়।

☆ আজ হাজারো সংসার টিকে আছে শুধু সন্তানের দিকে তাকিয়ে নয়তো একই ছাদের নিচে থেকে স্বামী স্ত্রী দুজন যেনো দুই পৃথিবীর দুই মানুষ।


☆ যেসব কারণে বতর্মান যুগে দাম্পত্যে কলহ দেখা দিচ্ছে সেসব হলো:
• দ্বীনি জ্ঞান না থাকা।
• কুরআন হাদিসের আলোকে দায়িত্ব সম্পর্কে অজ্ঞতা
•  বুঝাপড়া না করা।
• এক অপরকে গুরুত্ব না দেওয়া
• সামান্য কোনো কিছু ছাড় না দেওয়া।
• এক অপরকে ক্ষমা না করা।
• এক অপরের ভুল মনে গেথে রাখা।
• ভুল বুঝাবুঝি।
• অল্পতেই সন্তুষ্টি না থাকা।
• এক অপরের থেকে অতিরিক্ত আশা করা।
• এক অপরকে সজ‍্য করতে না পারা।
• এক অপরকে বুঝার চেষ্টা না করা।
• এক অপরকে বিরোধী দল মনে করা।

» সমাধান :
• দ্বীনি জ্ঞান অর্জনের চেষ্টা করা।
• কুরআন হাদিসের আলোকে দায়িত্ব সম্পর্কে জানার চেষ্টা করা।
• বুঝাপড়া করা।
রাসূল(সাল্লাল্লাহু আলাইহি ওয়াসাল্লাম) স্ত্রীদের সাথে বুঝাপড়া করতেন।
• এক অপরকে গুরুত্ব দেওয়া।
• সামান্য  কিছু ছাড় দেওয়া এবং বড় বিষয়েও ছাড় দেওয়ার চেষ্টা করা।
• এক অপরকে ক্ষমা করা।
• এক অপরের ভুল মনে গেথে না রাখা।
• ভুল বুঝাবুঝি না কর।
• অল্পতেই সন্তুষ্টি থাকা।
• এক অপরের থেকে অতিরিক্ত আশা না করা।অর্থাৎ তার উচিত আমার জন্য এটা করা, এটা বলা ইত্যাদি।
• এক অপরকে সজ‍্য করার চেষ্টা করা ।
• এক অপরকে বুঝার চেষ্টা করা।
• এক অপরকে বিরোধী দল মনে না করা।কেননা স্বামী স্ত্রীর সম্পর্ক শত্রুতার নয় বন্ধুত্বের। বন্ধুত্বের হালাল সম্পর্ক হয়ে জান্নাত থেকে এই সম্পর্ক শুরু হয়েছে।

☆ আমরা যদি মডেল হিসাবে দুনিয়ার  এবং সিনেমার সত্বীনদের  আর দাম্পত্যদের ফলো করি তবে আমরা কখনো জান্নাতে যেতে পারবোনা এবং দুনিয়াতেও শান্তি পাবোনা।

☆  আল্লাহর রহমত থেকে বঞ্চিত হওয়ার কারণে তারা অশান্তিতে ভোগে অথচ তা তারা বুঝতে পারেনা তাই সন্দেহে পতিত হয় মনে করে,তাদের কেউ কুফরী করেছে বা কারু নজর পড়েছে ইত্যাদি  এরকম সন্দেহ সৃষ্টি হয়।

● পরস্পরকে সহযোগিতা এবং আহ্বান করুন-

▪ আল্লাহ(সুবহানাহু ওয়া তা'আলা) বলেন,"তোমরা সৎকর্ম ও তাকওয়ার ব্যাপারে পরস্পরকে সহযোগীতা কর।" (সূরা-মায়েদা: ২)

▪ হাদিস শরিফে এসেছে, রাসুলুল্লাহ(সাল্লাল্লাহু আলাইহি ওয়াসাল্লাম) বলেছেন,"আল্লাহ ওই ব্যক্তির ওপর রহম করেন, যে রাত জেগে সালাত আদায় করে; অতঃপর সে তার স্ত্রীকে ঘুম থেকে জাগ্রত করে। আর যদি সে ঘুম থেকে উঠতে না চায়, তাহলে সে তার মুখে পানি ছিটিয়ে দেয় (নিদ্রাভঙ্গের জন্য)।" (আবু-দাউদ : ১৩০৮)

▪"যে ব্যক্তি রাতে ঘুম থেকে জেগে ওঠে নিজ স্ত্রীকেও ঘুম থেকে জাগ্রত করে উভয়ে দু' রাকআত (নফল) সালাত পড়ে, তাদের উভয়কে আল্লাহ(সুবহানাহু ওয়া তা'আলা) পর্যাপ্ত যিকিরকারী পুরুষ ও পর্যাপ্ত যিকিরকারী স্ত্রীলোকদের তালিকাভুক্ত করা হয়৷"
(সুনানে-ইবনে-মাজাহ: ১৩৩৫)

▪ "যে ঘরে স্বামী ও স্ত্রী এক সাথে তাহাজ্জিদ এর
নামায পড়বে, সে ঘরে জীবনে কোনো দিন অশান্তি হবেনা।"( বুখারী ও মুসলিম)

☆ শায়েখ আব্দুল্লাহ হিল বাকি বলেন, "যেদিন আম্মার থেকে আব্বা বেশি আমল করতো,, (সদিন আম্মা বলতো; আজ তো আপনি আমার থেকে বেশি আমল করলেন। এবার তো আমাকে ফেলে আপনি জান্নাতে চলে যাবেন।)"

☆ এক দম্পতির ঘটনা—
একজন নারী বলেন, আমাদের বিয়ের প্রথমদিন আমরা "স্বামী-স্ত্রী" একে অপরকে কথা দিই যে, আমরা প্রতিদিন কুরআন থেকে দুটি অংশ তিলাওয়াত করব। একটি নির্দিষ্ট সময় পর্যন্ত সে কুরআন তিলাওয়াত করবে, তারপর আমি অপর অংশটি তিলাওয়াত করব। যখন আমরা কোনো সফরে থাকতাম, তখনো আমরা আমাদের নির্দিষ্ট অংশের তিলাওয়াত অব্যাহত রাখতাম।
আল্লাহ(সুবহানাহু ওয়া তা'আলা) আমাদের এ চিন্তাকে স্থায়িত্বের মর্যাদা দিয়েছিলেন। আমরা কুরআন খতমের পরে নুসখার শেষে ‘/’ চিহ্নটি দিয়ে রাখতাম। আজ আমাদের বিয়ের ৩০ বছর শেষ হলো। আমরা আমাদের প্রত্যেকের নুসখার শেষে এমন ১২৭ চিহ্ন দেখতে পাচ্ছি। এর মানে হলো, আমি আমার স্বামীর সঙ্গে এ বছরগুলোতে ১২৭ বার খতম দিয়েছি। আমাদের তিলাওয়াত অব্যাহত আছে। কুরআন আমাদের জীবনে এক আলোকবর্তিকা ও সুখের ঠিকানা হয়ে আছে। আমাদের মাঝে আল্লাহ(সুবহানাহু ওয়া তা'আলা) হৃদ্যতা, প্রেম-ভালোবাসায় ভরিয়ে দিয়েছেন।
{বই : নারীজীবনের সুখ-সংগ্রাম
মূল : আব্দুল্লাহ মুহাম্মাদ আবদুল মু'তী
ড. হুদা সাঈদ বাহলুল
অনুবাদ : মাহমুদ তাশফীন,পৃষ্ঠা নং ৬০ থেকে}

☆ বই গুলো দাম্পত্যিদের পড়া প্রয়োজন মনে করি তা হলো:
• "বাসর রাতের আদর্শ"
• "সবুজ চাঁদে নীল জোসনা"
• "দাম্পত্যের ছন্দপতন"
• "দ্য পারফেক্ট কাপল"
• “দ্য কেয়ারিং হাজব্যান্ড” 
• “দ্য কেয়ারিং ওয়াইফ”
• "নবীজির সংসার"
• "সুখী পরিবার ও পারিবারিক জীবন"
• "শান্তিময় পারিবারিক জীবন"
• "আদর্শ  বিবাহ ও দাম্পত্য"
• "নারীর মর্যাদা ও অধিকার"
• "নারী যখন রাণী"
• "সারেন্ডার্ট ওয়াইফ"
• "পারিবারিক সম্পর্কের বুনন"
• "সুখী পরিবার"
• "নির্মাণের রূপরেখা"
• "বিয়ের আগে"
• "বিয়ে স্বপ্ন থেকে অষ্টপ্রহর"

☆ বিয়ে মানে শারীরিক এবং মানসিক শান্তি। কিন্তু সবাই শারীরিক শান্তি কি বুঝলেও অধিকাংশ দাম্পত্য বুঝেনা মানসিক শান্তি কি। "স্বামী-স্ত্রীর" সম্পর্কের উদ্দেশ্য মানুষ বুঝেনা বলেই দাম্পত্য জীবন বিষাদময় লাগে।
বিয়ে কেবল বৈধ পন্থায় জৈবিক চাহিদা পূরণের মাধ্যমই নয় বরং বিয়ে হলো নিজের আমলনামায় সৎকর্ম সঞ্চয়ের এক মাধ্যম৷

☆ বিয়ে শুধু শারীরিক চাহিদা মেটানোর জন্য না। বিয়ে শুধু সংসার সাজানোর জন্য না। বিয়ে হলো একটা ইবাদাত। বিয়ে হলো দ্বীনের অর্ধেক।

▪ আবূ হুরাইরাহ্(রাদি আল্লাহু আনহু) থেকে বর্ণিত, তিনি বলেন,রাসূলুল্লাহ(সাল্লাল্লাহু 'আলাইহি ওয়া সাল্লাম) বলেছেন," কিয়ামাতের দিন আল্লাহ(সুবহানাহু ওয়া তা'আলা) বলবেন,"আমার মাহাত্মের নিমিত্তে যারা একে অপরকে ভালোবেসেছে তারা কোথায় ? আজ আমি তাদেরকে আমার বিশেষ ছায়ায় ছায়া দান করব।"
(সহীহ-মুসলিম: ৬৩১৫)



♻আদর্শ মা- বাবা হোন-

☆ যে ফ্রি সময়টা আল্লাহ্(সুবহানাহু ওয়া তা'আলা)  দিয়েছেন তা আল্লাহ(সুবহানাহু ওয়া তা'আলার)  জন্য ব‍্যয় না করা বোকামি।

☆ মুসলমানের উচিত নয় দুনিয়ার সাথে তাল মিলিয়ে চলা।কেননা দুনিয়ার সাথে তাল মিলিয়ে চললে ঈমান ধ্বংস ছাড়া আর কিছুই হবে না।

▪ আল্লাহ(সুবহানাহু ওয়া তা'আলা) বলেন,"শয়তান তো তোমাদের পূর্বে বহু দলকে বিভ্রান্ত করেছে তবু কি তোমরা বোঝ না।"
 ( সূরা ইয়াসীন: ৬২ )

☆ এই ফিতনার যুগে প্রতিটি পরিবারে একটি
স্কুল/কলেজ/ভার্সিটি গড়ে তোলা খুবই জরুরি। যে
স্কুল/কলেজ/ভার্সিটিতে দ্বীন, দুনিয়া ও নৈতিকতা শিখবে আপনার মা-বাব, ভাই-বোন, স্বামী-স্ত্রী ও সন্তানেরা। শিক্ষক হবেন আপনি নিজে।
ইংশা~আল্লহ।

☆ মা-বাবা হিসাবে আমাদের এই  বই সংগ্রহে রাখা দরকার-
• "সন্তান গড়ার কার্যকরী কৌশল"
• "সন্তানকে বইমুখী করার কৌশল"
• "সন্তানের বয়ঃসন্ধিকালের মনস্তত্ত্ব"
• "শিশুদের সমস্যা আমাদের করণীয়"

☆ সন্তান যখন পড়তে শিখবে তখন যে বই গুলো বাচ্চাকে গিপ্ট দিবেন-
• "শ্রেষ্ঠ প্রন্মের দুনিয়াবিমূখতা"
• "আল্লাহ্ কে, কি তার পরিচয়"
• "আল্লাহ্ আমায় কতটা ভালোবাসেন"
• "রবের সাথে রবের পথে"
• "লা ইলাহা ইল্লাল্লাহ"
• "আল্লাহর সৃষ্টি কত বিচিত্র"

☆ ছোটবেলায় পরিবার থেকেই যে বাচ্চাগুলো লজ্জাশীলতা, নম্রতা ও বড়দের প্রতি সম্মান এবং ভয় করার মতো অভ্যাস নিয়ে বড় হয়, সে-ই সন্তানরাই বড় হয়ে মানবিক ব্যক্তিত্বসম্পন্ন ও নৈতিকতার মানদণ্ডে টিকে থাকার সম্ভাবনা অনেক বেশী।

☆ কুসংস্কার বাদ দিয়ে নিজেদের কুরআন এবং সুন্নাহর দিকে ফিরিয়ে আনুন। মুসলমানদের উচিত সব কিছু কাফেরদের বিপরীত করা।

▪ আল্লাহ্ বলেন," এরপর আমি তোমাকে প্রতিষ্ঠিত করেছি দ্বীনের বিশেষ বিধানের ওপর। সুতরাং তুমি এর অনুসরণ করো; অজ্ঞদের খেয়াল-খুশির অনুসরণ করো না।"
 (সূরা আল জাসিয়া: ১৮)

☆ বতর্মানে আর্দশ মা বাবার খুব অভাব।
এই জন্য সন্তানদের প্রথম অধিকার হলো-
সন্তানদের জন্য দ্বীনদার ও ধার্মিক এবং উত্তম পরিবার ও পরিবেশের পিতামাতা চয়ন করা। শুধুমাত্র উভয়ের ব‍্যক্তিগত আনন্দ ও জাগতিক সুবিধাদির দিকে দৃষ্টি না দিয়ে আগত প্রজন্মের কল‍্যাণের দিকে লক্ষ‍্য রেখে বিবাহের পাত্র পাত্রী নির্ধারণ করতে হবে।

☆ একটু অসুস্থ অনুভব করলেই,ভালো না লাগলেই, মেহমান আসলেই,বেশি কাজ করলেই,গোসল না করলেই,বেড়াতে গেলেই যে মায়েরা নামায ছেড়ে দে এবং সহীহ পর্দাকে গুরুত্ব দেনা, সবখানে একমাত্র রবের সন্তুষ্টিকে প্রধান‍্য না দিয়ে মানুষের সন্তুষ্টিকে প্রধান‍্য দিবে তাদের সন্তান তাকওয়াবান, আল্লাহ্ওয়ালা, নেক্কার, পরহেজগার হলেও বা কতটুকু হবে যেখানে তার জন্মধাত্রীর ইমান আমল বিগড়ে। সেখানে সন্তানদের ইমান আমল বিগড়ে যাবেনা তাতে সন্দেহ কি! কেননা সন্তান দ্বীনের পথে চললেও কতক্ষণ চলবে একা এবং কতক্ষণ থাকবে ইমানের উপর ঠিকে যেখানে তার পরিবারই দ্বীনের বিপক্ষে।

☆ বাচ্চারা বড় হয় বেপর্দা, অশ্লীলতা, খারাপ ব‍্যবহার এবং আচরণের মধ্যে দিয়ে এবং তা দেখে দেখে। তাহলে মুসলিম বাচ্চারা কিভাবে শিখবে এবং  জানবে পর্দা ফরজ এবং অশ্লীলতা দেখা আর খারাপ আচরণ, ব‍্যবহার পাপ।
তারা তো মা বাবা থেকেই দেখে দেখে বড় হচ্ছে।
তাদের পরিবারেরই নামে মুসলিম। তাহলে তারা কি শিখবে, জানবে, মানবে এবং বুঝবে।

☆ ছোট বয়সী বাচ্চাদের ধরে-বেঁধে শেখানোর কিছু নেই। নিজেদের লাইফে প্র্যাকটিস করলে, বাচ্চারা দেখেই শিখবে। নিজের লাইফে নাই কিন্তু আশা করি, বাচ্চাকে শেখাতে পারবো- এই চিন্তা থেকে বের হয়ে আসুন। আমি যদি চাই বাচ্চা ইসলামিক মাইন্ডের হবে, তাহলে আগে নিজেকেই সেই ছাঁচে গড়ে নিতে হবে।

☆ কাজেই পিতামাতাকে অবশ্যই ইসলামের বিধানগুলি পালন করতে হবে।

☆ "স্বামী-স্ত্রীর" পারস্পরিক মমতা, বিনম্রতা, ক্ষমা ইত্যাদি সন্তানদেরকে প্রভাবিত করে। কারণ সন্তানেরা পিতামাতাকে অনুসরণ করে থাকে।
তাই মা- বাবার  উচিত সন্তানদের সামনে জগড়ার ব‍্যাপারে সতর্ক থাকা। কেননা মা- বাবার জগড়া সন্তানদের উপর প্রচুর প্রভাব পড়ে ফলে অধিকাংশ সন্তানরা ডিপ্রেশনে ভোগে। সেই প্রভাবও সন্তানের উপর পড়ে।

☆ সন্তানদের জীবনে পিতা-মাতা ও অভিভাবকের স্বভাব-চরিত্র ও লালিত চিন্তা-চেতনার একটা প্রভাব রয়েছে। যে প্রভাবে শিশু-কিশোররা প্রভাবিত হয়। তাদের আক্বীদা, আমল ও আদর্শেই তারা আদর্শবান হয়।

▪ আবূ হুরায়রা(রাযিয়াল্লাহু আনহু) বলেন, রাসূলুল্লাহ (সাল্লাল্লাহু আলাইহি ওয়া সাল্লাম) বলেছেন, "প্রত্যেক শিশুই ফিত্বরাতের উপর অর্থাৎ ইসলামের উপর জন্মগ্রহণ করে। অতঃপর পিতা-মাতা তাকে ইহুদী, নাছারা বা অগ্নিপূজক রূপে গড়ে তোলে।"
( বুখারী হাদীস: ১৩৫৮, মুসলিম হাদীস: ২৬৫৮)
তাইতো তাদের অবহেলায় সন্তানরা যদি পথভ্রষ্ট হয়, তাহলে তার জন্য আল্লাহর কাছে জবাবদিহি করতে হয়।

▪ রাসূলুল্লাহ (সাল্লাল্লাহু আলাইহি ওয়া সাল্লাম) বলেন,"প্রত্যেক পুরুষ তার পরিবারের দায়িত্বশীল, তাকে তার দায়িত্ব সম্পর্কে জবাবদিহি করতে হবে। আর স্ত্রী তার স্বামীর ঘর-সংসার ও সন্তান-সন্ততির ওপর দায়িত্বশীল, তাকে তার দায়িত্ব সম্পর্কে জবাবদিহি করতে হবে।"
( বুখারী-হাদীস: ৮৯৩, মুসলিম: ১৮২৯)

☆ আপনি আপনার সন্তানদের প্রচুর ভালোবাসেন। এই ভালোবাসার উপহার স্বরূপ সন্তানদের উত্তম চরিত্র, ব‍্যবহার, স্বভাব, আদব কায়দা শিক্ষা দিতে না পারেন। তবে সে ভালোবাসা মূল‍্যহীন। 

☆ হে প্রাণ প্রিয় মা-বাবা, সন্তানদের শুধু শিক্ষিত করে গড়ে তুললেই  আপনি সফল নয়। সন্তানদের চরিত্র, ব‍্যবহার, এবং আদব কায়দায় যদি ভুল থাকে আর ভুল শিক্ষা দিয়ে গড়ে তুলা হয় এবং আপনার সন্তানদের বিশৃঙ্খলা, ব‍্যবহার, আদব- কায়দায় মানুষ বিরুক্তি হয় তবে আপনি ব‍্যর্থ অভিভাবক।

☆ সুতরাং যদি পরিবারকে পাপাচার মুক্ত রাখতে চান, যদি সন্তানদের ফেতনা মুক্ত ভাবে গড়ে তুলতে চান,প্রিয় পরিবার নিয়ে শুধু দুনিয়াতে নয় জান্নাতেও বসবাস করতে চান।
নতুন প্রজন্ম নিয়ে যদি কষ্ট পেতে না চাইলে, একটি ইসলামি পরিবার গঠন করতে চাইলে, দুনিয়ার মুহ কাটিয়ে পরিবার নিয়ে জান্নাতে বসবাস করতে চাইলে। তবে প্রথমত এখন থেকে নিজেদের শুধরান। কেননা নতুন প্রজন্ম অভিভাবকদের অনুসরণ বা অনুকরণ করে থাকে।

☆ যদি নিজের এবং সন্তানদের দুনিয়া এবং আখিরাত দুইটাই সুন্দর করতে চান তবে বিয়ের আগে থেকে দোয়া পড়ুন নামাজে, সিজদায়, তাসবীহ বানিয়ে। 

•"হে আমাদের রব, আপনি আমাদেরকে এমন স্ত্রী ও সন্তানাদি দান করুন যারা আমাদের চক্ষু শীতল করবে। আর আপনি আমাদেরকে মুত্তাকীদের নেতা বানিয়ে দিন।" (সূরা-আল ফুরকান :৭৪)

•رب هب لي من لدنك ذرية طيبة إنك سميع الدعاء
উচ্চারণ : "রব্বি হাবলি মিল্লাদুনকা জুররিয়্যাতান
ত্বয়্যিবাতান, ইন্নাকা সামিউদ দোয়া।"
অর্থ: "হে, আমার পালনকর্তা! আপনার নিকট থেকে আমাকে পুত-পবিত্র সন্তান দান করুন। নিশ্চয়ই আপনি প্রার্থনা শ্রবণকারী।" (সূরা আল-ইমরান: ৩৮)

•رَبِّ إِنِّي لِمَا أَنزَلْتَ إِلَيَّ مِنْ خَيْرٍ فَقِير
উচ্চারণ: "রব্বি ইন্নি লিমা আনজালতা ইলাইয়্যা মিন খাইরিন ফাকির।"
অর্থ: "হে আমার প্রভু! আপনি আমার প্রতি যে অনুগ্রহ নাজিল করবেন, আমি তার জন্য ফকির হয়ে বসে আছি।" (সুরা কাসাস : ২৪)

কুরআন থেকে আরবিটা দেখে পড়বেন। ইনশা~আল্লাহ।

☆ যেদিন থেকে সন্তানের মা বাবা হবেন সেদিন থেকে রবের কাছে কান্না নিয়ে দোয়া করতে শুরু করবেন,হে আল্লাহ্ আমাকে যে রহমতের  সন্তান দিয়েছেন মেয়ে সন্তানকে চারিত্রিক, রূপ, গুণ সব খাদিজা,  ফাতেমা, মরিয়ম(রাযিয়াল্লাহু আনহুমা) দের মতো বানিয়ে দিন এবং ছেলে সন্তানকে আবু বক্কর(রাযিয়াল্লাহু আনহু) , আলী(রাযিয়াল্লাহু আনহু), ওমর(রাযিয়াল্লাহু আনহু), ওসমান(রাযিয়াল্লাহু আনহু) দের মতো বানিয়ে দিন।

☆ সেভাবেই যেনো আমি তাদের গড়ে তোলতে পারি এবং তাদের বিয়ের উপযুক্ত সময় হলেই মেয়েদের জন্য  হযরত আলী(রাযিয়াল্লাহু আনহু), ওমর(রাযিয়াল্লাহু আনহু), ওসমান(রাযিয়াল্লাহু আনহু) দের মতো উত্তম পাত্রের ব‍্যবস্থা করে দিন। ছেলেদের জন্য ফাতেমা, মরিয়ম, আয়েশা(রাযিয়াল্লাহু আনহুমা) দের মতো পাত্রীর ব‍্যবস্থা করে দিন।

☆ হে আমার রব, এই সন্তানদের উসীলাই যেনো আমরা বাবা মা জান্নাতুল ফেরদৌস পেতে পারি। {আমিন} 

☆ আপনি আরো সুন্দর ভাবে নিজ থেকে দোয়া করে যেতে পারেন। কেননা দোয়ার শক্তি এত বেশি যে, ভাগ‍্য পযর্ন্ত বদলে যেতে পারে। অবশ্যই আল্লাহ্ উত্তম ফয়সালাকারী এবং আল্লাহর উপর ভরসা রাখবেন।

▪ আল্লাহ্ বলেন, "যে ব‍্যক্তি আল্লাহকে ভরসা করে তার জন্য তিনিই যথেষ্ট। তিনি তার কাজ পূরণ করবেন।" ( সূরা বাকারা: ১৫২)

● আদর্শ মা হোন-

◾ মা থেকে মাদ্রাসা:

হযরতওয়ালা মুফতী সাহেব হুজুর দামাত বারাকাতুহুম বলেন, প্রত্যেক মা একটি করে মাদ্রাসা। প্রতিটি সন্তান জীবনের প্রথম শিক্ষা মা থেকে পায়। আর ঐ শিক্ষাটার অনেক প্রভাব মানুষের জীবনে পড়ে। অনেককে দেখা যায় দাঁড়ি-মোছ নাই, সুন্নতি লেবাস নাই অথচ ঘুষ খায় না। এর কারণ জিজ্ঞেস করলে বলে, “আমার মা আমাকে বলেছে বেটা জীবনে আর যাই করিস কখনো ঘুষ খাবি না। তাই আমি কখনো ঘুষ খাই না।” আরেকবার হযরতওয়ালা মুফতী সাহেব হুজুর দামাত বারাকাতুহুম বলেন, "প্রত্যেক মা একটা করে মানুষ গড়ার কারখানা। মা থেকেই তো মাদ্রাসা।এই জন্য আমাদের মাতৃজাতিকে আগে ঠিক করতে হবে।
( শাইখুল হাদীস মুফতী মনসূরুল হক দা.বা. জামি‘আ রাহমানিয়া আরাবিয়া মাদরাসা)

▪ মায়ের গর্ভধারণের অবর্ণনীয় দুঃখ-কষ্ট, অসাধারণ ত্যাগ স্বীকার, জন্মদানের অসহ্যকর ব্যথা-বেদনা, স্তন্যদানের কঠিন ঝামেলা এবং লালন-পালন ও সেবা-যত্নের জন্য দিন-রাত কঠোর পরিশ্রমের পশ্চাতে রয়েছে মহান আল্লাহ(সুবহানাহু ওয়া তা'আলার) পক্ষ থেকে এক বিরাট হিকমত। রয়েছে দুনিয়া ও আখিরাতে মহাপুরস্কার। সীমাহীন কষ্ট স্বীকার ও মহা এমন কর্মযজ্ঞের কারণেই ইসলামী শরী'আতে মায়ের স্থান, সম্মান, মর্যাদা ও অধিকার পিতাসহ সবার শীর্ষে।

▪ আবু হুরায়রা (রাযিয়াল্লাহু আনহু) হতে বর্ণিত, তিনি বলেন,"জনৈক ব্যক্তি জিজ্ঞেস করল, 'হে আল্লাহর রাসূল (সাল্লাল্লাহু আলাইহি ওয়া সাল্লাম) আমার নিকট হতে সর্বোত্তম ব্যবহার পাওয়ার সর্বাধিক হক্বদার কে? তিনি বললেন, তোমার মা। লোকটি বলল, তারপর কে? তিনি বললেন, তোমার মা। লোকটি বলল, তারপর কে? তিনি বললেন, তোমার মা। লোকটি আবারও বলল, তারপর কে? তিনি বললেন, তোমার পিতা।"

▪ অপর এক বর্ণনায় আছে, রাসূলুল্লাহ (সাল্লাল্লাহু আলাইহি ওয়া সাল্লাম) বলেছেন, "তোমার মা, অতঃপর তোমার মা, অতঃপর তোমার পিতা, তারপর তোমার নিকটাত্মীয়রা।"

☆ একজন আদর্শ মা পারে সন্তানদের আদর্শ ভাবে গড়ে তোলতে।

☆ তুমি আমাকে পরিপূর্ণ দ্বীনদার মা দাও, আমি তোমাকে চেতনাসম্পন্ন জাতি দেবো।
একজন মা একটি পরিবারের চালিকা শক্তি, একজন সন্তানের মহাপরিচালিকা। সন্তানের জীবনে বাবার ভূমিকা কম নয়, তবে মায়ের ভূমিকাই মুখ্য।

☆ আমরা দ্বীনি পরিবেশে বড় হয়নি, সেহেতু আমাদের মধ্যে অনেক দুর্বলতা রয়েছে। যা পরবর্তী প্রজন্মকে আদর্শ জাতি হিসেবে গড়ে তুলতে প্রতিবন্ধকতা সৃষ্টি করতে পারে। 
কিন্তু আমরা চাই আমাদের পরবর্তী প্রজন্ম, এই সমস্যার সম্মুখীন যেনো না হয়। তারা  যেন দ্বীনি পরিবেশ পেয়ে জাতির শ্রেষ্ট উম্মাহ্ হিসেবে বড় হয়ে উঠুক।
তাই সর্বপ্রথম আমাদের করণীয় নিজেকে একজন আদর্শ নারী হিসাবে, একজন আদর্শ স্ত্রী হিসাবে এবং একজন আদর্শ মা হিসাবে গড়ে তোলা। 

☆ ইবনুল কায়্যিম রহিমাহুল্লাহ বলেছিলেন, ‘উম্মাহর অর্ধেক নারী, বাকি অর্ধেক জন্ম দেনও এই নারীই। তাই নারীই একটি উম্মাহ।’

☆ এই কথার প্রেক্ষিত আমারও বলতে ইচ্ছা করে, ‘উম্মাহর এই অর্ধেক নারীর দ্বীনদারিতার ওপর অনেকাংশে নির্ভর করছে উম্মাতে মুহাম্মাদির কত অনুপাত জান্নাতের সদর দরজায় পা রাখবে, উম্মাতে মুহাম্মাদির কতজন সেদিন হাশরের ময়দানে শহীদি সম্মানে উত্থাপিত হবে, কত শহীদ সেদিন দাবি জানাবে রবের নিকট প্রিয় দ্বীনদার মাকে জান্নাতে সাথে করে নিয়ে যাওয়ার জন্য।’ আমারও বলতে ইচ্ছা করে, ‘উম্মাহর অর্ধেক নারী যদি হতো দ্বীনদার জননী, হয়ত পুরো উম্মাহর সামনে থাকত জান্নাতের সরণী।’

☆ সুতরাং যাঁরা নিজেদের ভবিষ্যৎ প্রজন্ম নিয়ে ভাবেন, নিজেদের সন্তানদেরকে আদর্শ  মুসলিম উম্মাহ হিসেবে গড়ে তুলতে চান, যারা হবে আমাদের জীবিত এবং মৃত অবস্থায় নেককার উত্তরসূরী। 
যাঁরা একজন আদর্শ স্ত্রী এবং একজন আদর্শ মা হতে চান, সেই সমস্ত দ্বীনি বোনদের উচিত দ্বীন নিয়ে আরো সচেতন হওয়া। মায়েদের উচিত দ্বীনি জ্ঞানার্জন করা। তবেই আপনি আপনার সন্তানকে আদর্শ করে গড়ে তোলার পদ্ধতি জানবেন।
মায়েদের উচিত বিভিন্ন ইসলামিক বই কুরআন, হাদিস চর্চা করা। নিচের বই গুলোও পড়া।

• "হে বোন কুরআন তোমাকে মা বলেছে"
• "আদর্শ সমাজ গঠনে নারী"



☆ একজন আরবীয় মা তাঁর বাচ্চাদের কে কুরআনে বর্ণিত ২৫ জন নাবিয়্যানা বাবা আদম থেকে সাইয়্যেদুনা মুহাম্মাদ(সাল্লাল্লাহু আলাইহি ওয়াসাল্লাম) পর্যন্ত পেন্সিলের তুলিতে নাম ও সংক্ষিপ্ত চিত্রের মাধ্যমে পরিচয় শিখাচ্ছেন।
মাশা-আল্লাহ, সুবহানাল্লাহ।

☆  ঘটনাটি দিলকে নাড়া দেয়! 
 মাওলানা তারিক জামিল বলেছেন,
• আমি পৃথিবীর অনেক গুলো রাষ্ট্রের মধ্যে, কয়েকটি রাষ্ট্র সফর করেছি, এর মধ্যে জর্ডান সফরের একটা অংশ তুলে ধরছি।
• আমি আর আমার স্ত্রী যখন জর্ডানে পৌঁছে গেলাম, তখন তাবলীগ জামাতের আমীর সাহেব, আমাদেরকে তাদের বাসায় নিয়ে গেলেন।
আমরা দুজনেই ভীষণ অবাক হলাম, মাত্র দু কক্ষ বিশিষ্ট একটা ঘর, ঘরের মধ্যে এক পাশে কিছু থালা বাসন, তরকারির ঝুড়ি, একটা কাঠের উপর জড়ো করা কয়েকটি কাপড়, আর আরাম করার জন্য একটা মাদুর, ও দুই খানা ইট।
• আমার স্ত্রীকে নিয়ে এক কক্ষে আর আমাকে আরেক কক্ষে নিয়ে গেলেন। উনার মোট ছয়টি মেয়ে, যারা সবাই পরিপূর্ণ পর্দা করে, আর একটা খুব ছোট ছেলে বাচ্চা কোলে।
• ছেলেটির বয়স যখন একদিন, তখনই তার মা, কালো একটা কাপড় দিয়ে বাচ্চার চোখ বেঁধে দুধ পান করায়। এখন ওর বয়স এক বছর, ওর যখন দুধ খাওয়ার নেশা চাপে, তখনই কালো কাপড় টা মায়ের হাতে তুলে দেয়। বোনদের সাথে কিতাবের উপর হাত দিয়ে পড়ার চেষ্টা করে।
• আমার স্ত্রীকে খাবার দেওয়ার পর, তিনি এইসব দৃশ্য দেখে দোয়া না পড়েই খাবার মুখে দিতে গেলেন। ৪ বছরের পিচ্চি মেয়ে, আমার স্ত্রীর হাত চেপে ধরলেন, আর বললেন দোয়া না পড়লে খাবার খেতে দেবোনা। এইসব দৃশ্য আমি খুব উপভোগ করছিলাম আর জুতা পায়ে দিচ্ছিলাম, পিচ্চি টা দৌঁড়ে এসে বললো, চাচা আপনি তো বাম পায়ের জুতা আগে পায়ে দিছেন, এখন খুলে আবার ভাল করে দোয়া পড়ে জুতা পায়ে দিন।
• আমি চিন্তায় বিভোর হয়ে গেলাম, এটা কেমন মা, যার ৪ বছরের মেয়ে, আমার মতো মাওলানার ভুল ধরিয়ে দেয়। আমি আমির সাহেবের সাথে রাস্তায় বের হয়ে একটা গাড়িতে উঠলাম, ড্রাইভার মাতাল থাকার কারনে হঠাৎ এ্যাকসিডেন্ট করে গাড়িটি। এবং আমার চোখের সামনেই আমির সাহেব ইন্তেকাল করেন।
• সবাই মিলে ধরাধরি করে লাশটা নিয়ে এলাম, উনার স্ত্রী, কন্যা লাশ দেখে দোয়া পড়লেন, যেখানে আমারই ইচ্ছা করছে চিৎকার করে কান্না করতে, সেখানে উনার পরিবারের কারোরই কান্নার আওয়াজ শুনতে পেলাম না।
• আমার স্ত্রী এসে হাতে কিছু টাকা ধরিয়ে দিয়ে বললেন, ভাবী ভাইয়ের দাফনের ব্যবস্থা করতে বলেছে দ্রুত!
• আমি সবকিছু এনে দেখি, আমার স্ত্রী একা একা কান্না করছে, আমাকে দেখে জড়িয়ে ধরে ভীষণ জোরে-জোরে কান্না শুরু করে দিলো, আমি তার মুখ চেপে ধরে আওয়াজ বন্ধ করলাম, বললাম কি হয়েছে?
• আমাকে বললো, ওগো আমাকে ক্ষমা করো, তোমার উপযুক্ত স্ত্রী আজও হতে পারিনি, ঐ দেখো, ভাইয়ের পরিবারের সবাই নামাজে দাঁড়িয়ে কান্না করছে, আল্লাহর কাছে তার মাগফেরাত কামনা করছে।
• ওগো এতো ধৈর্যশীলা পরিবার ও কি এখনো আছে। আমি আমার স্ত্রীকে সান্ত্বনা দিয়ে বাহিরে এসে, লাশের বাকিটুকু কাজ সমাধান করলাম।
• রাতের বেলায় হঠাৎই ঘুম ভেঙ্গে গেলো কান্নার শব্দে। আস্তে-আস্তে উঠে গিয়ে দেখি, ভাবী সাহেবা তার ছয় মেয়েকে নিয়ে তাহাজ্জুদ সালাতে কান্না করছে।
• কি অবাক করা বিষয় এই ৪ বছরের বাচ্চা মেয়েও মায়ের সাথে সমানে দোয়া করে যাচ্ছে, মনোযোগ দিয়ে দোয়া করা শুনতে লাগলাম। 
এতো দারুণ দোয়া যে, শুনতে শুনতে কখন যে, আমার চোখের পানি দাড়ি ভিজে মাটিতে পড়ছিল, তা নিজেও জানিনা।
• আল্লাহর কাছে বললেন, তার বিয়ের উপযুক্ত মেয়েকে যেন আল্লাহ দ্রুতই কোন ব্যবস্থা করে দেন , আর ও বললেন, ইয়া আল্লাহ আমাদেরকে উত্তম রিযিক দান করো।
• আমি ফজরের সালাতের পরে একটু ঘুমিয়ে পড়লাম, ঘুম থেকে উঠে শুনি, শহরের নাম করা তিন জন হুজুর প্রচুর পরিমাণে মোহরানা নিয়ে, তার তিন মেয়েকে বিয়ের প্রস্তাব দিয়েছে, উনি রাজি হওয়ায়, দুপুরে বিয়ে।
• আমার খুব কান্না চলে আসলো, উনি কেমন রমনী, যে কিনা রাতের বেলায় দোয়া করতেই ভোর বেলায় ফল পেয়ে যান!
• আল্লাহ তায়ালা এধরনের পরিবার আমাদেরকেও দান করুন। {আমিন}

▪ আল্লাহ বলেন, "আমি সব কিছু সৃষ্টি করেছি নির্ধারিত পরিমাপে, আমার আদেশ তো একটি কথায় নিষ্পন্ন, চোখের পলকের মতো।"
( সূরা কামার: ৪৯-৫০)

☆  পিতৃহারা ৭/৮ বছর বয়সের ছেলেটি স্কুল হতে বাড়ীতে এসে মাকে বলল,
"মা"-- প্রিন্সিপাল আমাকে আদর করে কিছু ক্যান্ডি দিয়েছে,, আর-- তোমার জন্য এই চিঠিটা,,, মা চিঠিখানা খুলে পড়ে কেঁদে ফেললেন,, মায়ের চোখে জল দেখে ছেলেটি বললো --"মা" কাঁদছো কেনো? চোখ মুছতে মুছতে মা বললেন-- "বাবা" এটা আনন্দের কান্না,,,,, বলেই ছেলেটিকে চুমু দিয়ে বললেন,; আমার জিনিয়াস বাবা,; তোকে চিঠিটা পড়ে শোনাই,, মা আনন্দের সাথে চিৎকার করে স্যারের লেখার ভাষা বদলে নিজের মত করে পড়তে লাগলেন,,,,, "ম্যাম"
 আপনার ছেলেটি সাংঘাতিক জিনিয়াস,,
আমাদের ছোট্ট শহরে ওকে শিক্ষা দেওয়ার মত
শিক্ষক আমাদের নেই;; তাই--যদি পারেন আপনার ছেলেকে বড় শহরে কোনো স্কুলে ভর্তি করে দিলে ভালো হয়,, এই ছেলেটি একদিন বিশ্বে প্রচুর সুনাম অর্জন করবে,, পত্রখানা পড়েই মা, ছেলেটিকে চুমু দিয়ে বললেন, এই জিনিয়াস ছেলেটিকে আমি নিজেই পড়াবো,,, মা নিজেই শিক্ষা দিয়ে ছেলেটিকে যুক্তরাষ্ট্রের তথা সমগ্র পৃথিবীর অন্যতম শ্রেষ্ঠ বৈজ্ঞানিক বানালেন,, "টমাস_আলভা_এডিসন"
বৈদ্যুতিক বাল্ব, শব্দ রেকর্ডিং, মুভি ক্যামেরা বা চলমান ছবি ইত্যাদি সহ হাজারো আবিষ্কার তাঁর;;
মায়ের মৃত্যুর পর টমাস এডিসন একদিন সেই ছোট্ট গ্রামে মায়ের সেই ছোট্ট বাড়ীতে গিয়ে ঘর পরিষ্কারের সময় স্কুলের প্রিন্সিপ্যালের দেয়া চিঠিটা পেল,, চিঠিখানা পড়ে টমাস কেঁদে দিল!!
তাতে লেখা ছিল,
"ম্যাডাম--
আপনার ছেলে টমাস এডিসন একজন মেন্টালি
রিটার্ডেড;; সে এতটাই নির্বোধ যে- তাকে শিক্ষা দেওয়ার মত ক্ষমতা আমাদের নেই।
কার"ও আছে বলেও আমাদের জানা নেই,, আপনার ছেলের কারণে আমাদের স্কুলটির সুনাম ক্ষুন্ন হবে,, তাই কমিটির সিদ্ধান্ত অনুযায়ী আপনার ছেলেকে স্কুল থেকে স্থায়ীভাবে বহিস্কার করা হল।

শিক্ষনীয়:
সন্তানের সাথে সর্বদাই পজিটিভ আচরন করবেন,
বাসস্থান হল সর্বশ্রেষ্ঠ শিক্ষা প্রতিষ্ঠান এবং মা হলেন সর্বশ্রেষ্ঠ শিক্ষক!


☆ "শিক্ষা হচ্ছে দেহ,মন ও আত্নার সুসমন্ধিত উন্নতি সাধনের নাম।" ( কবি, জন মিলটন)


● আদর্শ বাবা হোন-

☆ রাসূল(সাল্লাল্লাহু আলাইহি ওয়াসাল্লাম) বলেছেন, প্রতিটি বাবার প্রথম দায়িত্ব হলো সন্তানদের জন্য সৎ এবং নেক্কার মায়ের ব্যবস্থা করা।

☆ আদর্শ মা নির্বাচন : সুসন্তান লাভের প্রথম ও প্রধান শর্ত হলো সন্তানের জন্য আদর্শ মা নির্বাচন করা। অর্থাৎ এমন নারীকে বিয়ে করা, যে সন্তানের আদর্শ মা হতে পারবে। হাদিসে বিয়ের আগে মেয়ের চারটি গুণাগুণ দেখতে বলা হয়েছে। 

▪ রাসুলুল্লাহ(সাল্লাল্লাহু আলাইহি ওয়াসাল্লাম) বলেন, "নারীদের চারটি গুণ দেখে বিয়ে করো—তার সম্পদ, তার বংশমর্যাদা, তার রূপ-সৌন্দর্য ও তার দ্বিনদারি।
তবে তুমি দ্বিনদারিকে প্রাধান্য দেবে। নতুবা তুমি ক্ষতিগ্রস্ত হবে।" (সহিহ বুখারি, হাদিস : ৫০৯০)

☆ হাদিসে দ্বিনদারিকে প্রাধান্য দিতে বলা হয়েছে। দ্বিনদারি অর্থ শুধু ইবাদত পালন নয়। দ্বিনদারির অর্থ হলো, আল্লাহ বর্ণিত সব বিধান মান্য করে চলা।
স্ত্রী হিসেবে, ঘরের বউ হিসেবে, সন্তানের মা হিসেবে তার করণীয়গুলো পালন করা।

☆ ১দিন হযরত আলীর কাছে ১জন লোক ছেলেকে নিয়ে এসে বললো, 
• ইয়া আলী আমার ছেলে আমার কোনো হক্ব আদায় করেনা। তখন ছেলেকে উদ্দেশ্য করে হযরত আলী বলেন, তোমার বাবা যা বলছে তা কি সত‍্য? 
• ছেলে- জ্বী। কিন্তু সন্তানদের প্রতি কি বাবার কোনো হক্ব নেই? 
• হযরত আলী বলেন,- অবশ্যই আছে। অতঃপর রাসূল(সাল্লাল্লাহু আলাইহি ওয়াসাল্লাম) এর হাদিসটি বর্ণনা করে বলেন, 
১. উত্তম মায়ের ব‍্যবস্থা করা।
২. অর্থবোধক সুন্দর নাম রাখা।
৩. দ্বীনি শিক্ষা দেওয়া।
 তখন ছেলেটি বলে ওঠলো আমার বাবা এর ১টিও আদায় করেনি। এরপর হযরত আলী বাবার কান ধরে বললো আগে তোমার বিচার হবে তারপর ছেলের বিচার করবো।

▪  কানে আজান দেয়া : সন্তান ভূমিষ্ঠ হওয়ার পর তার কানে আল্লাহর শ্রেষ্ঠত্বের বাণী পৌঁছে দেয়া পিতার কর্তব্য। যাতে করে শয়তান তার কোনো ক্ষতি করতে না পারে। রাসূলুল্লাহ(সাল্লাল্লাহু আলাইহি ওয়াসাল্লাম) হাসান ইবনে আলী(রাদি আল্লাহু আনহু) এর কানে আজান দিয়েছেন। (আবু দাউদ : ৫১০৫)

▪  সক্ষম করে তোলা : সন্তানদের এমনভাবে সক্ষম করে গড়ে তোলা, তারা যেন উপার্জন করার যোগ্যতা অর্জন করতে পারে। রাসূলুল্লাহ(সাল্লাল্লাহু আলাইহি ওয়াসাল্লাম) বলেছেন,"তোমরা সন্তানদের সক্ষম ও স্বাবলম্বী করে রেখে যাওয়া, অভাবী ও মানুষের কাছে হাতপাতা অবস্থায় রেখে যাওয়ার চেয়ে উত্তম।" (বুুখারি : ১২৯৫)

▪  বিয়ে দেয়া : সন্তানের উপযুক্ত সময়ে বিয়ের ব্যবস্থা করা। রাসূলুল্লাহ(সাল্লাল্লাহু আলাইহি ওয়াসাল্লাম) বলেছেন,"নিশ্চয় পিতার ওপর সন্তানের হকের মধ্যে রয়েছে, সন্তান প্রাপ্তবয়স্ক হলে তকে বিয়ে দিবে।"

▪ হাদিসে এসেছে-রাসুলুল্লাহ(সাল্লাল্লাহু আলাইহি ওয়া সাল্লাম) ইরশাদ করেন,"সন্তানের জন্য পিতার রেখে যাওয়া উত্তম চরিত্র থেকে শ্রেষ্ঠ কোনো মিরাসী (উত্তরাধিকার) সম্পত্তি হতে পারে না।" (তিরমিজি)

☆ হজরত নূহ(আলাইহিস সালামের) মতো সন্তানকে ঈমানের ছায়াতলে আশ্রয় করে দেয়ার প্রানান্তকর চেষ্টা চালিয়ে যাওয়া।

☆ হজরত ইবরাহিম(আলাইহিস সালামের) মতো। যে বাবা সব সময় সন্তানের কল্যাণে দোয়া করবে। যাতে করে সন্তান আল্লাহর অনুগত নেককার বান্দা হতে পারে। প্রত্যেক বাবার উচিত নিজ সন্তানকে সৎ ও যোগ্য উত্তরসূরী হওয়ার জন্য আল্লাহর কাছে শুণ্য হাতে প্রার্থনা করা। হজরত ইবরাহিম আলাইহিস সালাম তার সন্তানের জন্য সেভাবেই দোয়া করেছিলেন। তিনি বলেছিলেন-

‘হে পরওয়ারদেগার! আমাদের উভয়কে (বাপ-বেটাকে) তোমার অনুগত বান্দাদের অর্ন্তভূক্ত করো। আর আমাদের বংশধর থেকেও তোমার একটি অনুগত দল সৃষ্টি কর। আমাদের আত্মত্যাগের (ইবাদতের) নিয়ম-নীতি বলে দাও এবং আমাদের ক্ষমা কর। নিশ্চয় তুমি তওবা কবুলকারী, দয়ালু।’ (সুরা বাকারা : আয়াত ১২৮)

অন্য আয়াতে হজরত ইবরাহিম(আলাইহিস সালাম) সন্তানের জন্য আরও দোয়া করেন-‘হে আমার পালনকর্তা, আমাকে ও আমার সন্তানদের নামাজ প্রতিষ্ঠাকারী হিসেবে সাব্যস্ত কর এবং আমাদের দোয়া কবুল কর।’
 (সূরা ইবরাহিম : ৪০)

☆ হজরত ইয়াকুব(আলাইহিস সালামের) মতো অটল অবিচল হতে হয়। যে কোনো বড় বিপদেও চরম ধৈর্যের পরীক্ষায় উত্তীর্ণ হতে আল্লাহর ওপর ভরসা করতে হবে। সন্তানের সামনে সন্তুষ্টি, দয়া, মমতা, অনুগ্রহ, ন্যয় ও ভালোবাসার শিক্ষা তুলে ধরতে হবে। সন্তান কোনো কারণে ভুল করলে তা থেকে সতর্ক করতে হবে।

☆ সুরা লোকমানে উঠে এসেছে, সন্তানের প্রতি বাবার উপদেশগুলো। যেগুলো একজন বাবার জন্য অন্যতম দায়িত্ব ও কর্তব্য।’ সন্তানকে হালাল, হারাম ও দায়িত্ব-কর্তব্য সম্পর্কে উপদেশ দিয়েছেন বাবা। প্রথমেই তাওহিদের উপদেশ দিয়েছেন। কুরআনের ভাষায়-

‘যখন লোকমান উপদেশ হিসেবে তার সন্তানকে বলল, হে ছেলে! আল্লাহর সাথে শরীক করো না। নিশ্চয় আল্লাহর সাথে শরীক করা মহা অন্যায়।’ (সূরা লোকমান :১৩)

☆সন্তানের প্রতি উপদেশ হিসেবে সুরা লোকমান-এর ১৬ থেকে ১৯নং আয়াত।

☆ উম্মতে মুসলিমার প্রত্যেক বাবার উচিত, প্রিয় নবি সাল্লাল্লাহু আলাইহি ওয়া সাল্লামের সুন্নাত মোতাবেক পরিবার, সন্তান-সন্তুতি পরিচালনা করা। কেননা বিশ্বনবি(সাল্লাল্লাহু আলাইহি ওয়া সাল্লাম) ছিলেন আদর্শ পিতা ও পরিবারের প্রধান। তিনি সন্তানদের মধ্যে ছেলে ও মেয়েতে কোনো পার্থক্য করেননি। হাদিসের বর্ণনায় এসেছে-‘তিনি মেয়ে ফাতেমা(রাদিয়াল্লাহু আনহাকে) দেখেও দাঁড়িয়ে যেতেন। তার হাত ধরতেন। তাকে ভালোবাসতেন, চুমু খেতেন এবং নিজের আসনে বসাতেন।’

▪ প্রিয় নবি(সাল্লাল্লাহু আলাইহি ওয়া সাল্লাম) শুধু নিজের শিশুকেই মায়া-মমতা করতেন না, তিনি সব শিশুকেই আদর-সোহাগে ভরিয়ে দিতেন। তার সুমহান আদর্শে অনুপ্রাণিত হয়ে হজরত আনাস রাদিয়াল্লাহু আনহু বলেন-‘আমি দশ বছর তাঁর খেদমত করেছি। আল্লাহর শপথ! দশ বছরে একবারও আমাকে ‘উফ’ শব্দটি পর্যন্ত বলতে হয়নি।’ (মুসলিম)

☆ প্রত্যেক সন্তানই তার বাবা থেকে সর্বোত্তম আচরণ আশা করে। যেখানে সন্তানের জন্য রয়েছে আদর্শ ও চরিত্রবান শিক্ষা। সন্তান পাবে সঠিক পথের দিশা।



♻সন্তান সন্ততি-

☆ শায়েখ আতিকুল্লাহ হাফি বলেন,
"সন্তান লাভই বিয়ের একমাত্র উদ্দেশ্য নয়। যাকারিয়া,ইবরাহিম আলাইহিমুস সালাম বার্ধক্য পর্যন্ত সংসার করেছেন। সন্তানের জন্য বিয়ে ভাঙেননি।"
সুতরাং শুধু সন্তান জন্ম দেয়া জীবনের একমাত্র উদ্দেশ্য না। এটার জন্য শুধু আমাদের দুনিয়ায় পাঠানো হয়নি।


☆ বিয়ের জন্য ৬টি নিয়ত করুন:
১. বিয়ে করছি আল্লাহর সন্তুষ্টির জন্য
২. আল্লাহর হুকুম পালন করার জন্য
৩. নবীজির সুন্নাহের উপর আমল করার জন্য
৪. গুনাহ থেকে বাঁচার জন্য
৫. দ্বীন পরিপূর্ণ করার জন্য
৬. জান্নাতে একসাথে থাকার জন্য ।
সুতরাং বিয়ের আগে নিয়্যাত সহীহ করুন,
বিয়ে করুন একমাত্র আল্লাহ(সুবহানাহু ওয়া তা'আলার) সন্তুষ্টির জন্য।
তাহলেই রব আপনাকে সাহায্য করবেন।
ইনশা~আল্লাহ।


● সন্তানের মৃত্যুতে ধৈর্য ধারণ করার ফযিলত-

▪ ১নং হাদীস: সন্তানের মৃত্যুতে পিতামাতার অন্তরে যখম সৃষ্টি হয়, যা কখনও ভালো হয় না। যখন বাবা-মা ধৈর্যধারণ করে এবং আল্লাহর কাছে সোয়াবের আশা করে, তখন বিষয়টি অত্যান্ত কল্যাণ বয়ে আনে।

▪ রাসূল (সাল্লাল্লাহু আলাইহি ওয়াসাল্লাম) এর যুগে একলোক ছেলে সাথে নিয়ে তাঁর নিকট আসা-যাওয়া করতেন। হঠাৎ রাসূল (সাল্লাল্লাহু আলাইহি ওয়াসাল্লাম) স্বরণ করলেন যে, ছেলেটি তাঁর খেদমতে উপস্থিত হচ্ছে না। তখন তিনি জিজ্ঞেস করলেন, অমুকের ছেলের খবর কি? ছাহাবীরা বললেন, সে মারা গেছে। একথা শুনে রাসূল (সাল্লাল্লাহু আলাইহি ওয়াসাল্লাম) তার পিতাকে বললেন, তুমি কি চাও না যে, তুমি জান্নাতের যে দরজার কাছে উপস্থিত হবে, দেখবে সেটা তোমার জন্য অপেক্ষা করছে? তখন আরেক ব্যক্তি বললেন, ব্যাপারটি কি এই বৈশিষ্ট তার সাথে খাছ, না কি আমাদের সবার জন্য? নাবী(সাল্লাল্লাহু আলাইহি ওয়াসাল্লাম) বললেন, তোমাদের সবার জন্য। (আহমাদ হা: ১৫৫৯৫)

▪ ২নং হাদীস: রাসূল (সাল্লাল্লাহু আলাইহি ওয়াসাল্লাম) বলেন,"তোমাদের যে কেউ যদি তিনটি সন্তান আগে প্রেরণ করে, তা হলে তারা তার জন্য জাহান্নামের অন্তনরায় হবে। তখন এক মহিলা বলল, দুটি সন্তান প্রেরণ করলে? নাবী(সাল্লাল্লাহু আলাইহি ওয়াসাল্লাম) বললেন, দুটি প্রেরণ করলেও।" (বুখারী :১০১)

▪ আল কোরআন আল্লাহ্(সুবহানাহু ওয়া তা'আলা) বলেন, "দারিদ্র্যের ভয়ে তোমরা তোমাদের সন্তানদেরকে হত্যা করবে না, আমিই তোমাদেরকে ও তাদেরকে রিযিক দিয়ে থাকি। নিশ্চয়ই তাদেরকে হত‍্যা করা মস্ত বড় গোনাহ।" ( ইসরা: ৩১)

▪ রাসূল (সাল্লাল্লাহু আলাইহি ওয়াসাল্লাম) শিরকের পর যে গুনাহ সবচেয়ে বড় বলে গণ‍্য করেছেন তা হলো," তোমরা নিজ সন্তানকে  এই ভয়ে হত‍্যা করা যে, সে তোমার সাথে খাবে।"( বুখারী-হাদিস: ৪৪৭৭)

▪ সুতরাং " বাচ্চা পেটে আসার পর তা নষ্ট করা বা ফেলে দেয়া শরয়ী উযর ছাড়া জায়েজ নেই। শরয়ী উযর হচ্ছে, মায়ের জীবন রক্ষার প্রয়োজনে ভ্রুণ নষ্ট করা। যদি স্ত্রী বাচ্চা নিলে ক্ষতির আশংকা হয়।"
( নিজামুল উসরাফিল ইসলাম : ১৪৭, লেখক ড. আদনান ও তার বন্ধুবর্গ)

▪ জনৈক ব্যক্তি রাসূল (সাল্লাল্লাহু আলাইহি ওয়াসাল্লাম) এর নিকট এসে বলল, আমার দাসীর সাথে আমি মিলিত হলেও তার গর্ভধারণ আমি পছন্দ করি না। তিনি বললেন, তুমি চাইলে আযল করতে পার, তবে আল্লাহ্(সুবহানাহু ওয়া তা'আলা) যা তাক্বদীরে লিখেছেন তা হবেই।
(মুসলিম হা: ৩৬২৯; মিশকাত হা: ৩১৮৫)

▪ আল্লাহ্(সুবহানাহু ওয়া তা'আলা) বলেন,"তোমরা দরিদ্রতার ভয়ে সন্তানদেরকে হত্যা করো না। কেননা আমি যেমন তোমাদেরকে রূযী দেই, তেমনি তাদেরকেও রূযী দেব।"
 (আন‘আম : ৬/১৫১)

▪ রাসূলুল্লাহ(সাল্লাল্লাহু আলাইহি ওয়াসাল্লাম) বলেন, "তোমরা প্রেমময়ী ও অধিক সন্তানদায়িনী নারীকে বিবাহ কর। কেননা আমি ক্বিয়ামতের দিন অন্যান্য উম্মতের চাইতে তোমাদের সংখ্যা বৃদ্ধিতে গর্ব করব।"
(আবুদাঊদ, নাসাঈ, মিশকাত হা/৩০৯১; আহমাদ)

▪ রাসূলুল্লাহ(সাল্লাল্লাহু আলাইহি ওয়াসাল্লাম) বলেছেন, " বিবাহ আমার সুন্নাত। যে ব‍্যক্তি এ সুন্নাহ থেকে বিমুখ হয় সে আমার দলভূক্ত নয়। তোমরা বিবাহ কর। কেননা তোমাদের আধিক্যের কারণে আমি অন‍্যান‍্য উম্মতের ওপর গর্ব করব।"
( ইবনু মাজা: ১৮৪৬)

● ছেলে কিংবা মেয়ে হলে অসন্তুষ্টি না হওয়া-

▪  পুত্র-কন্যা সবই আল্লাহর দান। আল্লাহ তা'আলা বলেন,"নভোমন্ডল ও ভূমন্ডলের রাজত্ব আল্লাহ (সুবহানাহু ওয়া তা'আলার) জন্যই। তিনি যা ইচ্ছা
সৃষ্টি করেন, যাকে ইচ্ছা কন্যা-সন্তান এবং যাকে ইচ্ছা পুত্র-সন্তান দান করেন। অথবা তাদেরকে পুত্র-কন্যা উভয়ই দান করেন এবং যাকে ইচ্ছা বন্ধ্যা করেন। তিনি সর্বজ্ঞ, সর্বশক্তিমান। 
(সূরা-আশ শুরা: ৪৯-৫০)

▪ নাবীদের মধ্যে যাকে আল্লাহ শুধু কন্যা সন্তান দান করেছেন, তিনি হলেন, লুত(আলাইহি ওয়াসাল্লাম)। যার শুধু পুত্র সন্তান ছিল, তিনি ইব্রাহিম(আলাইহি ওয়াসাল্লাম)। যার পুত্র-কন্যা উভয় ছিল,
তিনি হলেন, মুহাম্মাদ (সাল্লাল্লাহু আলাইহি ওয়াসাল্লাম) আর যাদের কোন সন্তানই ছিল না, তাঁরা হলেন ইয়াহিইয়া(আলাইহি ওয়াসাল্লাম) ও ঈসা(আলাইহি ওয়াসাল্লাম)। 
 (তাফসীর ইবনে কাসীর)

▪ কোরআনে বলা হয়েছে, "হে জাকারিয়া, নিশ্চয়ই আমি তোমাকে পুত্রসন্তানের সুসংবাদ দিচ্ছি। তার নাম ইয়াহইয়া। এই নাম আগে কারো রাখা হয়নি।" (সূরা-মারিয়াম : ৭)

▪ ইরশাদ হয়েছে,"যখন তাদের কন্যাসন্তানের সুসংবাদ দেওয়া হয়, মনঃকষ্টে তাদের চেহারা কালো হয়ে যায়। তাদের যে সুসংবাদ দেওয়া হয়েছে—তার কারণে তারা নিজ সম্প্রদায়ের লোক থেকে মুখ লুকিয়ে রাখে। তারা ভাবে, এই সন্তান রাখবে, নাকি মাটিতে পুঁতে ফেলবে। সাবধান! তাদের সিদ্ধান্ত কতই না নিকৃষ্ট।" (সূরা-নাহল : ৫৮-৫৯)

▪ "অনেক পুরুষ নারীর সমকক্ষ নয়।"
(সূরা-মারিয়াম : ৩৬) অর্থাৎ তোমাদের যে কন্যাসন্তান দান করা হয়েছে, তা অনেক পুরুষের তুলনায় উত্তম হতে পারে। অনেক পুরুষ অনেক নারীর তুলনায় অধমও হয়। রাসুলুল্লাহ(সাল্লাল্লাহু আলাইহি ওয়াসাল্লাম) ছেলে-মেয়ে-নির্বিশেষে সবার প্রতি ন্যায়ানুগ আচরণ করতে বলেছেন।

▪ তিনি বলেন,"আল্লাহকে ভয় করো, সন্তানদের ভেতর সুবিচার করো।" (সহিহ-বুখারি: ২৫৮৭)


● মেয়ে সন্তানের ফজিলত-

▪ "যে ঘরে প্রথম সন্তান কন্যা হয়, সে ঘরে আল্লাহর রহমত বর্ষিত হয়।"
  [ আল মাকাসিদুল হাসানাহ: ১/৬৭৭]
যখন এ-কে-এ-কে একটি, দুইটি, তিনটি ছেলে জন্ম নেয়, তখনো কোনো সুসংবাদ নেই। কিন্তু

▪ যখন কারো দুইটি কন্যা সন্তান জন্ম নেয়, তখন ফেরেস্তাগণ বলেন, তাদের পিতার জন্য দুইটি জান্নাত। যখন তিনটি কন্যা হয়, তখন তারা বলে
তিনটি জান্নাত! [তিরমিযি: ১৯১৬]
নারী! সত্যিই আপনি প্রতিটি পিতার কাছে জান্নাত। দুনিয়াতেও জান্নাত৷ আখেরাতেও জান্নাত।

▪ ১নং হাদীস: রাসূল (সাল্লাল্লাহু আলাইহি ওয়াসাল্লাম) বলেন,"যে ব্যক্তি দুইটি কন্যার বয়ঃপ্রাপ্ত হওয়া পর্যন্ত লালন-পালনের দায়িত্ব পালন করবে, আমি ও সে ব্যক্তি কিয়ামতের দিন এইভাবে একত্রে থাকব। এই বলে রাবি মুহাম্মাদ নিজের শাহাদত এবং মধ্যমা আঙ্গুলী মিলালেন।" (আদাবুল মুফরাদ ১/৩০৮ হাদীস ছহীহ, তাকীক আলবানী)

▪ ২নং হাদীস: জাহেলী যুগে আরবরা মেয়ে প্রতিপালনকে ভয় করত এবং অপছন্দ করত। কেননা, ছেলে নিজ পায়ে দাঁড়াতে পারে। বড় হয়ে বাবাকে সাহায্য করতে পারে এবং বাবার মান রাখতে পারে। পক্ষান্তরে মেয়ে প্রতিপালন করতে হয় বিয়ে দেওয়ার জন্য। মেয়ে পিত্রালয় থেকে চলে যায় এবং স্বামী-সন্তান নিয়ে ব্যস্ত হয়ে পড়ে। এরপর ইসলাম আগমন করে এই অন্ধ ধারণা বিলুপ্ত করে। ছেলের মত মেয়ের জন্য অধিকার নিশ্চিত করে। রাসূল (সাল্লাল্লাহু আলাইহি ওয়াসাল্লাম) পুত্র প্রতিপালনের চেয়ে কন্যা প্রতিপালনকে উত্তম সাব্যস্ত করেছেন এবং কন্যা প্রতিপালনকে জাহান্নামের অন্তরায় বলে উল্লেখ করেছেন।

▪ তিনি বলেন,"যার তিনটি মেয়ে বা বোন থাকবে, অথবা দুটি মেয়ে বা বোন থাকবে, আর সে তাদের ব্যাপারে আল্লাহকে ভয় করবে এবং তাদের প্রতি তাদের বিয়ে হওয়ার বা মৃত্যু হওয়া পর্যন্ত অনুগ্রহ করবে, তারা তার জন্য জাহান্নামের অন্তরায় হবে।" (আহমাদ: ২৩৯৯১)

▪ আল্লাহ তা'আলা বলেন,
" যখন তাদের কাউকে কন্যাসন্তানের সুসংবাদ দেয়া হয়, তখন তার মুখমন্ডল কাল হয়ে যায় এবং অসহ্য মনস্তাপে ক্লিষ্ট হতে থাকে। শোনানো সুসংবাদের দুঃখে সে নিজ সম্প্রদায় হতে আত্মগোপন করে। সে ভাবে, অপমান সহ্য করে তাকে থাকতে দেবে, না মাটির নিচে পুঁতে ফেলবে। সাবধান! তারা যে ফায়সালা করে তা খুবই নিকৃষ্ট।(সূরা নাহল: ৫৮-৫৯)

☆ জাহেলিয়াতের যুগে কোন কোন আরব গোত্র কন্যা সন্তানকে লজ্জাকর মনে করত এবং জীবন্তই মাটিতে পুতে ফেলতো।

▪ মহান আল্লাহ বলেন,"আর যখন জীবন্ত সমাধিস্থ কন্যাকে জিজ্ঞেস করা হবে, কী অপরাধে তাকে হত্যা করা হয়েছিল?" (সূরা-তাকভীর: ৮-৯)

● সন্তানদের লালন পালন-

▪ ইরশাদ হয়েছে,"সম্পদ ও সন্তান পার্থিব জীবনের সৌন্দর্য।" (সূরা-কাহাফ : ৪৬)

▪ রাসূল (সাল্লাল্লাহু আলাইহি ওয়াসাল্লাম)বলেন,
"তোমার ওপর তোমার সন্তানেরও অধিকার রয়েছে।" ( মুসলিম হাদিস:১৯৬৮)

▪ কোরআন করিমে এ বিষয়ে বিবৃত হয়েছে,"আর জননীগণ যদি চান তাঁদের সন্তানদের দুগ্ধপান পূর্ণ করতে, তবে পূর্ণ দুই বৎসর দুধ পান করাবেন। আর সন্তানের পিতার দায়িত্ব তাদের খাবার ও পোশাক। কোনো ব্যক্তিকে তার সাধ্যের অতীত কার্যভার দেওয়া হয় না। সন্তান দ্বারা জননীর ক্ষতি সাধন বিধেয় নয়। আর বিধেয় নয় সন্তান দ্বারা তার জনকের ক্ষতি সাধন। এবং উত্তরাধিকারীদের ওপরও অনুরূপ দায়িত্ব।" (সূরা-বাকারা: ২৩৩)

● জন্মের পর সন্তানদের অধিকার-

▪ নবী(সাল্লাল্লাহু আলাইহি ওয়াসাল্লাম) বলেছেন, "আল্লাহ জান্নাতের মধ্যে নেক্কার লোকের মর্যাদা বৃদ্ধি করেন। তখন সে বলে, হে আমার রব! এই মর্যাদা বৃদ্ধি কোত্থেকে? বলা হবে, তোমার সন্তানের এস্তেগফারের কারণে।"
 (আহমাদ হা: ১০২১০)

▪ তিনি আরও বলেছেন, " যখন মানুষ মারা যায় তার সমস্ত আমল বন্ধ হয়ে যায়। তবে তিনটি আমলের সোয়াব চালু থাকে, ছদকায়ে জারিয়া, এমন ইলম যা থেকে লাভবান হওয়া যায় এবং নেক সন্তান যে তার জন্য দু'আ করে।" 
(মুসলিম হা: ১৬৩১)

▪ "এক ব‍্যক্তি আল্লাহর নবী(সাল্লাল্লাহু আলাইহি ওয়াসাল্লাম) এর নিকট এসে বললেন, ইয়া রসুলুল্লাহ আমার মাল এবং সন্তান রয়েছে। আর আমার পিতা আমার মালের মুখাপেক্ষী। তখন তিনি বললেন, তুমি এবং তোমার মাল তোমার পিতার। তোমাদের সন্তান তোমাদের পবিত্র রোজগারের অন্তর্ভুক্ত। তোমরা তোমাদের সন্তানদের রোজগার থেকে খাও।"
( আবু দাউদ হাদীস: ৩৫৩০ হাদীসটি হাসান সহীহ)

▪ "হে আল্লাহ্! আমরা আমাদের অভিভাবকদের, নেতাদের অনুগত‍্য করেছিলাম ,সুতরাং ওরা আমাদেরকে পথভ্রষ্ট করেছিল। হে আমাদের প্রতিপালক! ওদেরকে দ্বিগুণ শাস্তি দাও এবং মহা অভিসম্পাত কর।"( সূরা-আল আহযাব: ৬৭-৬৮)

▪ রাসূলুল্লাহ (সাল্লাল্লাহু আলাইহি ওয়া সাল্লাম) বলেন,"প্রত্যেক পুরুষ তার পরিবারের দায়িত্বশীল, তাকে তার দায়িত্ব সম্পর্কে জবাবদিহি করতে হবে। আর স্ত্রী তার স্বামীর ঘর-সংসার ও সন্তান-সন্ততির ওপর দায়িত্বশীল, তাকে তার দায়িত্ব সম্পর্কে জবাবদিহি করতে হবে।"
( বুখারী-হাদীস: ৮৯৩, মুসলিম: ১৮২৯)


◾ গর্ভধারণের_সওয়াব :

" তোমাদের কেউ কি এতে সন্তুষ্ট নও যে, যখন তোমাদের স্বামী তোমাদের প্রতি সন্তুষ্ট থাকা অবস্থায়, তোমরা স্বামীর পক্ষ থেকে গর্ভধারীনী হও?
 • তখন তোমরা আল্লাহ(সুবহানাহু ওয়া তা'আলা) পথে রোযাদারের সমান সওয়াবের ভাগীদার হও।
• আর যখন প্রসব বেদনা শুরু হয়, তখন আসমান ও জমিনের অধিবাসী কেউ জানে না, তার জন্য চক্ষু শীতলকারী কি পুরস্কার লুকায়িত থাকে।
• আর যখন প্রসব হয়ে যায়, তখন নবজাতকের দুধপানের প্রতিটি ঢোক এবং প্রতিটি চোষণের বিনিময়ে একটি করে নেকী লেখা হয়।
• আর যদি নবজাতকের কারণে জাগ্রত থাকতে হয়, তাহলে প্রতিটি রাতের বিনিময়ে সত্তরটি কৃতদাস আল্লাহ(সুবহানাহু ওয়া তা'আলার) রাস্তায় তোমাদের সওয়াব দেওয়া হয়।"(আলমু'জামুল আওসাত লিততাবরানী, হাদীস নং: ৬৭৩৩)



♻বিবাহ বিচ্ছেদ-

☆ স্বামী স্ত্রীর ভালোবাসা ত্রিভুজের মতো এক কোণে আল্লাহ(সুবহানাহু ওয়া তা'আলার) রহমত বাকি দুই কোণে "স্বামী-স্ত্রী"। তাই "স্বামী-স্ত্রীর" ভালোবাসা ততক্ষণ মজবোদ থাকে যতক্ষণ আল্লাহ(সুবহানাহু ওয়া তা'আলার) রহমত থাকে। যখনি আল্লাহ(সুবহানাহু ওয়া তা'আলার) নাফরমানী এবং অবাধ‍্য শুরু হয় তখন থেকেই এই বন্ধনের মহব্বাত, সুখ, শান্তি ওঠিয়ে নেওয়া শুরু হয়।

☆ বর্তমানে বিবাহ বিচ্ছেদের কারণ:
• ফ‍্যানটাসীতে বিয়ে করা।
• নিজেদের দ্বীনহীনতা।
• পরিবারের দ্বীনহীনতা।
• তৃতীয় পক্ষের কথা শুনা।
• গরম, মেজাজ, তিক।

☆ "স্বামী-স্ত্রীর" সম্পর্ক টা যতটা আপন,ততটাই ঠুনকো!পার্থক্য টা হচ্ছে, দুজনার মধ্যকার বোঝাপড়ার,আর ধৈর্য,সহ্যের।এগুলো যাদের বেশি তাদের সম্পর্ক ততটাই মজবুত।কম হলেই ভেঙে যায়,আফসোস।

☆ আসলে সম্পর্ক পুরানো হয়ে গেলে হাতে সময়
থাকে না, মাথা ব্যাথা বাড়ে, ঘুম বাড়ে, কাজিন বাড়ে, বন্ধু বান্ধৰ বাড়ে, নতুন সন্দেহ বাড়ে, কথা বলার ধরন বদলে যায়! ফলে সম্পর্কের বিচ্ছেদও ঘটে।

☆ বিয়ের আগে ব্রেকাপের কথা বলতে বলতে বিয়ের পর তালাক ও সহজ লাগে ।শয়তান খুশি হয় "স্বামী-স্ত্রীর" বিচ্ছেদ ঘটলে!শয়তান অসন্তুষ্টি হয় বিএফ জিএফের বিচ্ছেদ ঘটলে!তালাক ইসলামের র্সবনিম্ন নিকৃষ্ট পাপ কাজ।আল্লাহ(সুবহানাহু ওয়া তা'আলা) "স্বামী-স্ত্রীর" দাম্পত্য চিরস্থায়ী পছন্দ করেন ।

▪ হযরত আলী (রাদি আল্লাহু আনহু) বলেন," বিয়ে করো কিন্তু তালাক দিও না,কেননা তালাকে আল্লাহর আরশ কেঁপে উঠে!"

☆ যায়েদ ইবনে হারিসা(রাদি আল্লাহু আনহু) এবং যয়নব বিনতে জাহাশ (রাদি আল্লাহু আনহা) এর দাম্পত্য প্রথম থেকেই সুখী নয় ।তাই যায়েদ নবীজীর কাছে বারবার যয়নবের বিরোদ্ধে অভিযোগ নিয়ে যেতেন ।নবীজী যয়নবকে সাথে রাখার পরামর্শ দিয়ে বারবার ফিরিয়ে দিতেন আর বলতেন,তবু তুমি যয়নবকে তালাক দিওনা আল্লাহকে ভয় করে হলেও এবং আল্লাহর উপর ভরসা করু ।
সর্ম্পকে অনেক কিছু হয়,মন মানষিক না মিললে,জামেলা সৃষ্টি হলেই বিচ্ছেদের কথা চিন্তা করা এবং মুখে আনাও উচিত নয় বরং ২জন ১সাথে বসে সমস্যাটা মিটমাট করে নেওয়া উচিত ।মুমিনদের মা সাওদা(রাদি আল্লাহু আনহা) এর মনে যখন সন্দেহ জাগলো নবীজী তাকে তালাক দিতে পারেন অথবা তার উপর অসন্তুষ্টি তখন তিনি নবীজীর সাথে বসে বিষয়টা ফয়সালা করে নিয়ে ছিলেন ।যদিও আমরা জানি নবীজী বিবিদের কখনো তালাক দিবেন না এবং তারা নবীজীর সাথেই জান্নাতে থাকবেন । আসলে ঘটনা গুলো আমাদের জন্য শিক্ষা ।

▪ আল্লহ(সুবহানওয়া তাআলা) কুরআনে পাকে ইরশাদ করেন, “আর আমি বানিয়েছি তোমাদের জোড়ায় জোড়ায় (পুরুষ ও নারী)।” [সূরা-নাবা: ৮]
পবিত্র এই সম্পর্ক-ই একমাত্র আমাদের দ্বীন পূর্ণকারী সম্পর্ক আলহামদুলিল্লাহ।

☆ একজন দ্বীনের বুঝওয়ালা সঙ্গী আপনার দুনিয়ার জীবনকে করতে পারে অতি সহজ ও শান্তির আলহামদুলিল্লাহ। স্বামীর জন্য স্ত্রী এবং স্ত্রী'র জন্য স্বামীর সঙ্গ হলো দুনিয়ার জীবনে সবচেয়ে শান্তির জায়গা।

▪ আল্লাহ(সুবহানাহু ওয়া তা'আলা) বলেন, “তাঁর আর এক নিদর্শন এই যে, তিনি তোমাদের জন্যে তোমাদের মধ্য থেকে তোমাদের সঙ্গিনীদের সৃষ্টি করেছেন, যেন তোমরা তাদের কাছে শান্তিতে থাক এবং তিনি তোমাদের মধ্যে পারস্পরিক সম্প্রীতি ও দয়া সৃষ্টি করেছেন। নিশ্চয় এতে চিন্তাশীল লোকদের জন্যে নিদর্শনাবলী রয়েছে।”
 [সূরা-রূম : ২১]


● সম্পর্কে তৃতীয় ব‍্যক্তি-

☆ যে কোনো সম্পর্ক হোক বা কোনো কাজ, সেখানে ছবির মতো সাবধানতা অবলম্বন করা উচিত। বিশেষ ক্ষতিসাধন ৩য় ব্যাক্তিরাই দায়িত্ব নিয়ে করে থাকে।এরা "আসে সুচ হয়ে, বের হয় ফাল হয়ে"।এটা প্রবাদ বাক্য হলেও ১০০% সত্য।
আজকের সমাজে বিবাহ বিচ্ছেদের ৩০% ঘটছে এই ৩য় পক্ষের কারণে।হয় স্বামি কারো যুক্তিতে স্ত্রীর সাথে জুলুম করছে,না হয় স্ত্রী কারো কথা শুনে স্বামির সাথে জুলুম করছে।প্রত্যেকটি সম্পর্কতেই এমন ৩য় পক্ষের উপস্থিতি দেখা যায়।

☆ পরামর্শ আমাদের জীবনে সব ক্ষেত্রেই প্রয়োজন তবে সে পরামর্শ এমন কারো সাথে করা অনুচিত যার শিক্ষা সাংস্কৃতি অপুর্ণ।
আক্ষরিক এবং বাস্তবিক জ্ঞান উপযুক্ত মানুষই
পরামর্শ দেয়ার যৌক্তিকতা রাখে।

▪ "বিভিন্ন ফিতনার অন্যতম কারণ হলো বিবাহবিচ্ছেদ। এতে অভিশপ্ত শয়তান খুশি হয়। যে সকল লোকেরা অন্যায়ভাবে কোনো দম্পতিকে পৃথক করার চেষ্টা করে, সেও ইবলিস শয়তানের ন্যায় অপরাধী।"
[মিরআতুল-মানাজিহ, খন্ড:১, পৃষ্ঠা:৮৫, সংক্ষেপিত]

☆ ২০১১ সালে ৯৯ বছর বয়েসি এক ইতালিয়ান, তার ৯৬ বছর বয়েসি স্ত্রীকে তালাক দিয়ে, ৭৭ বছর বয়েসী দাম্পত্যজীবনের ইতি টেনেছে।
অপরাধ? বিবি ১৯৪০ সালে এক রুটি বিক্রেতাকে গোপনে চিঠি লিখেছিল। সেটাই এতদিন পর বুড়োর হাতে পড়েছে।
শিক্ষা: বিশ্বাসঘাতকতা লুকিয়ে রাখা যায় না!
শিক্ষা কি এটা, নাকি অন্য কিছু?
{শায়েখ আতিক উল্লাহ}

☆ মেয়েদের অতিরিক্ত তেজ: থাকা উচিত নয়। তেমনি ছেলেদের অতিরিক্ত গরম হওয়া উচিত নয়। তেজ ও রাগ এই ২টা কখনো এক সাথে হজম হয় না।

☆ নারী পুরুষ উভয়ই একটা হারাম সম্পর্ককে মানুষ যেভাবে গুরুত্ব দেয়,সেটা যদি হালাল সম্পর্কে দেওয়া হতো তাহলে চারদিকে এত ডিভোর্সের ছড়াছড়ি হতো না! বাস্তবতার সাথে খুব মিল।

● পরকীয়া-

☆ ""বোনদের বলছি""
স্বামী ব্যাতিত অন্য কোনো ছেলের সাথে সম্পর্ক করবেন না,,,,সে আপনাকে  স্বপ্ন দেখাবে কিন্তু কখনোই বিয়ে করবে না....একটা কথা মনে রাখবেন,  নিম পাতা তিতা হলেও রক্ত পরিষ্কার করে,,,, স্বামী যতই খারাপ হোক না কেনো সে-ই আপনার  জন্য শ্রেষ্ঠ পুরুষ।

☆ পুরুষদেরও উচিত নয় পরকীয়ায় জড়িয়ে স্ত্রীকে তালাক দেওয়া। সংসার নষ্ট করা। এর পরিণতি ভয়াবহ হতে পারে।

☆ গল্পটিতে শিক্ষনীয় বিষয় হলো:
"জীবনের চলার পথে এমন কিছু মহান ব্যক্তির সংস্পর্শে এসে পুরো জীবনটা বদলে যায়। "
তাঁরা শুধু মানুষের কল্যাণ কামনা করে প্রশান্তি পেয়ে থাকে।  আমার থেকে একটি পয়েন্ট যোগ করলাম-
শিক্ষক বলেছেন - তোমার দুটো উত্তর থেকেই বলছি- বর্তমানে তোমার স্ত্রী তোমাদের সন্তান অর্থাৎ হৃদয়ের টুকরো দুটোকে ভালোবাসা দিচ্ছে এবং পরোক্ষভাবে সেই ভালোবাসা তুমি পাচ্ছ।
তোমার ফেন্সিও তোমাকে পরবর্তীতে কতটুকু ভালোবাসা দেবে তুমি জানো না।
সেই বর্তমান আর পাঁচ বছরের Reward এর মত।
Next উত্তরটি হতে বলছি- স্ত্রী হলো তোমার Google এর মত স্থায়িত্ব। আর Rewardable
সেই মহিলাটি তার পূর্বের স্বামীকে ডিভোর্স দিয়ে তোমার কাছে আসা মানে তোমার সেই Bankrupted কোম্পানীর মত। হায় হায় কোম্পানী।
বাকীটা তোমার জীবন-তোমার সিদ্ধান্ত।
শিক্ষকের এই পরামর্শ স্ত্রীদের ক্ষেত্রেও প্রযোজ‍্য। যেসব স্ত্রীরা পরকীয়া করে এবং স্বামীকে বাদ দিয়ে পর পুরুষের লোভে সংসার ভেঙ্গে ফেলতে চাই।

☆ যে নারী তার প্রিয় পুরুষকে হালাল ভাবে পেয়েও সন্তুষ্ট না হয় পরপুরুষে আসক্ত আর যাই হোক তাকে পুরো জান্নাত এনে দিলেও সে সন্তুষ্ট হবেনা!
ঠিক তদ্রূপ যে পুরুষ ঘরে চাঁদের চেয়েও সুন্দরী বউ থাকা সত্বেও পরনারীতে আসক্ত থাকে। বিশ্বাস করেন আর যাই হোক তাকে যদি পুরো পৃথিবীর সব সুহাসীনি কিংবা সুদর্শীত রমণী " এনে দেন তাতেও তার মন ভরবেনা!
সুতরাং এক নারীতে সন্তুষ্টি এবং এক পুরুষে সন্তুষ্টি ব্যক্তিরাই সুখী হয়।

☆এমন একটা মানুষ সবার হোক! সব নারী এবং পুরুষের একজন বিশ্বস্ত মানুষ হোক যার পুরো সত্তা জুড়ে শুধু ওই একজনেরই বসবাস থাকবে, যাকে পৃথিবীর কোন মোহ কিংবা প্রিয় মানুষ টা ব্যতিত অন্যের প্রতি ভুল করেও ঝোঁক কিংবা লালসা তাকে ছুঁতে পারবেনা।

☆ নিশ্চয়ই এমন পুরুষ সুখী সৌভাগ্যবান। যার স্ত্রী কোনো পর পুরুষের সাথে কথা বার্তায় হাসি তামাশায় মেতে থাকে না! তদ্রূপ নিশ্চয়ই এমন নারী সুখী সৌভাগ্যবান যার স্বামী কোনো পর নারীর সাথে কথা বার্তায় হাসি তামাশায় মেতে থাকে না!

☆ অধিকাংশ নারীর বিয়ের পর দেবরকেই বেশি ভালো লাগে এবং অধিকাংশ পুরুষের শালীকেই বেশি ভালো লাগে। কারণ চরিত্রহীন স্বামীর কাছে বউয়ের চেয়ে শালী ভালো" আর
চরিত্রহীন স্ত্রীর কাছে স্বামীর চেয়ে দেবর ভালো।
মাংসের দোকান গিয়ে বলেন হাড্ডি দিয়েন না,
আর বাসায় খেতে বসলে বলেন হাড্ডি দেও!
তেমনি বিবাহ করতে গিয়ে খোঁজে রূপ,টাকা
আর বাসায় আসলে খোঁজে গুণ!

☆ অনেকেই বিয়ের পর দেখা যায়,স্ত্রী বা স্বামীর সাথে অন্য মেয়ে বা ছেলের তুলনা করতে যান। মনে রাখবেন,এই একটি কারন ই আপনাদের মাঝে সুসম্পর্ক হতে বাধা সৃষ্টি করে রাখবে।
নিজের স্ত্রী বা স্বামীকে কখনো অন্য নারী বা পুরুষের সাথে তুলনা করবেন না। অন্য নারী বা পুরুষ যদি আপনার জন্যে কল্যানকর হত তাহলে
আল্লাহ তাকে আপনার কাছেই পাঠাতেন।

● পরকীয়া প্রেম অর্থাৎ হারাম (Relationship) এর পরিণতি-

৩ টি শাস্তি দুনিয়াতে এবং ৩ টি শাস্তি পরকালে।
মোট ৬ টি শাস্তি!
▪ দুনিয়ার ৩ টা শাস্তি হলো:
১. আপনার চেহারার উজ্জলতা আল্লাহ তায়ালা নষ্ট করে দেবেন। (চেহারার মধ্যেও কোন নূর থাকবে না)।
২. অভাব আপনাকে ঘিরে ধরবে।
৩. আপনার আয়ুষ্কাল আল্লাহ তায়ালা কমিয়ে দেবেন।

▪ পরকালের ৩ টা শাস্তি হলো:
১. আল্লাহ তায়ালা আপনার উপর রেগে থাকবেন।
২. আপনার আমলনামা যখন আপনার হাতে দেওয়া
হবে তখন আপনি লজ্জায় তা পড়তে চাইবেন না।
৩. বিনা হিসাবে (বিনা বিচারে) আল্লাহ তায়ালা
আপনাকে জাহান্নামে দিয়ে দেবে। (নাউজুবিল্লাহ)

☆ ডিভোর্সের পর ছেলে মেয়ে উভয়ই আগের চাইতে ভালো হয়ে যায়, এই ভালোটা যদি ডিভোর্সের আগে হতে পারতো, তাহলে ডিভোর্স হতোইনা৷



♻পুরুষের বহু বিবাহ-

▪ রাসূল (সাল্লাল্লাহু আলাইহি ওয়াসাল্লাম) বলেছেন, "হে যুবসমাজ তোমাদের মধ্যে যে স্ত্রীর ভরণ-পোষণের বন্দোবস্ত করতে পারে, তার বিবাহ করা উচিত। কেননা বিবাহ করলে চক্ষুর হেফাজত হয় এবং কামরিপুত্ত দমন হয়।"
(বুখারি খন্ড ২ পৃষ্ঠা:৭৫৮/মুসলিম খন্ড ১ পৃষ্ঠা: ৪৪৯)

▪ হজরত আলি (রাদিয়াল্লাহু আনহু) বলেন,
"যে ব্যক্তি সহবাসের ইচ্ছা করে তার নিয়ত যেন এমন হয় যে, আমি ব্যভিচার থেকে দূরে থাকবো। আমার মন এদিক-ওদিক ছুটে বেড়াবে না আর জন্ম নেবে নেককার ও সৎ সন্তান। এই নিয়তে "স্বামী-স্ত্রী" মিলনে লিপ্ত হলে, তাতে সাওয়াব তো হবেই বরং সঙ্গে সঙ্গে তাদের নেক উদ্দেশ্যও পূরণ হয়।"

▪ আনাস বিন মালিক(রাদি আল্লাহু আনহা) বলেন, রাসূল(সাল্লাল্লাহু আলাইহি ওয়াসাল্লাম) বলেছেন,"আল্লাহ যাকে পুণ্যময়ী স্ত্রী দান করেছেন, তাকে তার অর্ধেক দ্বীনে সাহায্য করেছেন। সুতরাং বাকী অর্ধেকের ব্যাপারে তার আল্লাহকে ভয় করা উচিত।" (ত্বাবারানীর আওসাত্ব হা:৯৭২, হাকেম হা:২৬৮১, বাইহাক্বী, সহীহ তারগীব ওয়াত তারহীব
হা: ১৯১৬, ইমাম আলবানী হাসান লি গাইরেহী বলেছেন)

▪ কুরআনের সূরা বনী-ইসরাইল-২৭নং আয়াতের তাফসীরে বলা হয়েছে,"শয়তানের সাদৃশ্য গ্রহণ করা থেকে দূরে থাকা মানুষের জন্য ওয়াজিব। যদি তা শয়তানের কোনো একটি অভ্যাস ও হয়। এ ছাড়া শয়তানকে (অতিশয় অকৃতজ্ঞ) বলে তার মতো না হতে আরো তাকীদ করা হয়েছে। অর্থাৎ যদি আপনি শয়তানের সাদৃশ্য গ্রহণ করেন, তাহলে (আপনি তার ভাই হবেন এবং) আপনিও তার মতো (অকৃতজ্ঞ) বিবেচিত হয়ে যাবেন (ফাতহুল কাদীর)

▪ আল্লাহ (সুবহানাহু ওয়া তা'আলা) আরো বলেন, হে আদম সন্তান! আমি কি তোমাদেরকে নির্দেশ দেইনি যে, তোমরা শয়তানের ইবাদত করোনা, কারণ সে তোমাদের প্রকাশ্য দুশমন।”(সূরা- ইয়াসীন: ৬০)

▪ আল্লাহ(সুবহানাহু ওয়া তা'আলা) বলেন, "শয়তান তো তোমাদের পূর্বে বহু দলকে বিভ্রান্ত করেছে তবুও কি তোমরা বোঝ না।" (সূরা-ইয়াসীন: ৬২) আবার

 ▪ সূরা বাকারার ২০৮ নং আয়াতের তাফসীরে বলা হয়েছে,"তোমরা সেই শয়তানের পদাক্ষ অনুসরণ করোনা যে ইসলাম পরিপন্থি কথা ও কর্মকে লোভনীয় ও শোভনীয় ভঙ্গীতে তোমাদের সামনে পেশ করে। যে মন্দের উপর খুব ভালোর লেবেল চড়ায় এবং বিদআতকেও নেকির কাজ বলে বুঝায়, যাতে সর্বদা তোমরা তার পাতা জালে
ফেঁসে থাকো!”

▪ কুরআনে রয়েছে,"একের পরিবর্তে দু’জন, তিন জন, এবং, চার জন পর্যন্ত মেয়েকে তোমরা বিবাহ করতে পারো। তবে শর্ত হলো, তাদের মধ্যে সুবিচারের দাবী যেন পূরণ করতে পারো। সুবিচার করতে না পারলে, একজনকেই বিয়ে করো অথবা অধিকারভুক্ত ক্রীতদাসী নিয়েই তুষ্ট থাকো। এই আয়াত থেকে জানা গেলো যে, একজন মুসলিম পুরুষ (সে প্রয়োজন বোধ করলে) একই সময়ে চারজন মহিলাকে বিবাহ করে নিজের কাছে রাখতে পারে, এর বেশি রাখতে পারে না।" অনেক সহীহ হাদিসেও এই বিষয়ে আরো পরিষ্কার করে বর্ণনা করে দেওয়া হয়েছে। এবং চার সংখ্যা পর্যন্ত তা নির্দিষ্ট করে দেওয়া হয়েছে।"
 (সূরা-আন নিসা:৩ এর তাফসীর)
এই আয়াতের সঠিক তাফসীর যে বুঝবে তার জন্য সহজ হবে। যে বুঝবে না সে তো শুধু বুলি আওড়াবে আর জটিল করবে।

▪ "স্ত্রীর কোলে মাথা রেখে কুরআন তেলওয়াত করা সুন্নত"(বুখারী: ২৯৭)

▪  স্ত্রীকে কাজেকর্মে সহযোগিতা করা সুন্নত।
(বুখারী:৬৭৬) 

▪  স্ত্রীকে "সালাম দেওয়া সুন্নত"।অথচ স্ত্রীকে সালাম দেওয়া তো দূরে থাক, অনেক পুরুষ ভালোভাবে কথাও বলেনা।"

▪ স্ত্রীর মুখে খাবারের লোকমা তুলে দেওয়া সুন্নত।স্ত্রীকে খাবার খাইয়ে দিলে তা সদকা হিসাবে কবুল হয়  এবং তার প্রতিদানও রয়েছে"।
( আবু দাঊদ: ২৮৬৪) 

☆ স্ত্রীর রাগ অভিমান ভাঙ্গা এবং মন বোঝার চেষ্টা করা সুন্নত"।কিন্তু অনেক পুরুষ স্ত্রীর মন বোঝা তো দূরের কথা,রাগ অভিমান করলে পিঠানী শুরু করে।

▪ "স্ত্রীকে মারধর না করা সুন্নত। রাসূল (সাল্লাল্লাহু আলাইহি ওয়াসাল্লাম) স্ত্রীদের উপর কখনও প্রতিশোধ নিতেন না এবং স্ত্রীদেরও মারধর করতেন না।"(বুখারী: ৫২০৪,৬১২৬)

•"হায়েজ অবস্থায় স্ত্রীর সাথে সাধারণ মিলামিশা করা সুন্নত।"(বুখারী: ৩০০)

☆ স্ত্রীর গর্ভে যে তারই বংশধর,তারই সন্তান সেটা পুরুষ কিভাবে ভুলে যায়?? স্ত্রী যখন কষ্টে দুচোখের পানি ধরে রাখতে পারেনা,ঠিক তখনই স্বামী অন্য নারীতে ডুবে আছে। কি করুন এই দৃশ্য!! কত নির্মম সেই কাহিনী!

▪ আল্লাহ বলেন, "মানুষের প্রকৃত সফলতা হলো জাহান্নাম থেকে বেঁচে জান্নাতে প্রবেশ করা।"
(সূরা আল ইমরান-১৮৫)

☆ "আপনার মনের চাহিদা যতই
তীব্র হবে, আপনি ততই বিপদে পা বাড়াবেন!
মনের চাহিদা কমিয়ে আনোন, এতে আপনি
প্রশান্তি পাবেন।” একজন চরিত্রবান মুমিন সৎ ও ধর্মভীরু জীবন-যাপনে, আল্লাহ(সুবহানাহু ওয়া তা'আলার) ইবাদত ও অনুগত্যে, দুনিয়ার প্রতি অনাসক্তি ও অল্পে তুষ্ট হওয়াতে যে পরম সুখ-স্বাদ অনুভব করে, তা কোনো কাফের ও পাপী ব্যক্তি পৃথিবীর সকল সুখ ভোগ করলেও সে সুখ-স্বাদ পাই না। বরং সে এক ধরনের মানসিক অশান্তি ভোগ করে।

▪ মহান আল্লাহ(সুবহানাহু ওয়া তা'আলা) বলেন, 'যে আমার স্মরণে বিমুখ হবে, তার জীবন হবে সৎঙ্কুচিত।" (সূরা-ত্বহা: ১২৪)

▪ হাদীসে আছে,"কোনো অবৈধ নারীকে স্পর্শ করার চেয়ে মাথায় লোহার পেরেক পুতে যাওয়া ভালো।" (আস-সিলসিলাতুস সহীহাহ: ২২৬)

▪ “আল্লাহ তাকে শয়তানকে) অভিসম্পাত করেছেন এবং সে (শয়তান) বলেছে আমি তোমার দাসদের এক নির্দিষ্ট অংশকে (নিজের দলে গ্রহণ করবই।" (সূরা-অন নিসা: ১১৮)

☆ "যে পুরুষ দ্বীনের সৌন্দর্য বুঝেনা, সেতু ফিতনাযুক্ত নারীর নেশায় আসক্ত হবেই।"

▪ "রাসূল (সাল্লাল্লাহু আলাইহি ওয়াসাল্লাম) যে চারের অধিক নারীকে বিবাহ করেছিলেন, সেটা ছিল তার বিশেষ বৈশিষ্ট্য। উম্মতের জন্য তার উপর আমল করা কারো জায়েজ নেই।"
 (ইবনে কাসীর)

▪ আল্লাহ(সুবহানাহু ওয়া তা'আলা)  বলেন,"হে বিশ্বাসীগণ! তোমরা পরিপূর্নরূপে ইসলামে প্রবেশ করু এবং শয়তানের পদক্ষ অনুসরণ করুনা নিশ্চয় সে তোমাদের প্রকাশ্য শত্রু।" (সূরা-বাকারা:২০৮)

▪ আল্লাহ(সুবহানাহু ওয়া তা'আলা) বলেন,“ধ্বংস হোক সে, কিভাবে সে কুরআনের আলৌকিকতা স্বীকার করার পরও কেবল অহমিকার বশবর্তী হয়ে নবুওয়াতকে অস্বীকার করার সিদ্ধান্ত নিল।” 
(সূরা-মুদ্দাসসির: ১৯)

▪ আল্লাহ(সুবহানাহু ওয়া তা'আলা) বলেন,"যাঁরা জ্ঞানী তারাই আল্লাহকে ভয় করে।”
 (সূরা-ফাতির: ২৮)

▪ আল্লাহ(সুবহানাহু ওয়া তা'আলা) বলেন, “নিশ্চয় আল্লাহর নিকট একমাত্র দ্বীন হলো ইসলাম। বস্তুতঃ যাদেরকে কিতাব দেওয়া হয়েছিল তারা জ্ঞান লাভের পর একে অন্যের উপর প্রাধান্য মতভেদ সৃষ্টি করেছে এবং যে ব্যক্তি আল্লাহর নিদর্শন সমূহকে অস্বীকার করবে, (সে জেনে নিক) নিশ্চয়ই আল্লাহ হিসাব গ্রহণে অতিশয় তৎপর।" (সূরা-আল ইমরান: ১৯)

▪ "কেউ কারো পাপের বোঝা বহন করবেনা"
(সূরা- বনী ঈসরাইল: ১৫)

☆ আসলে যে এক স্ত্রীতে সন্তুষ্ট থাকতে চায়, তার কোন কারণ লাগে না। অসুস্থ, অক্ষম, অন্ধ স্ত্রী নিয়েও জীবন কাটিয়ে দেয়। আর যার মন আর কাউকে খুঁজে, সহস্র কারণও তাকে বেঁধে রাখতে পারে না। সুস্থ, ভালোবাসাপ্রবণ ও সর্বংসহা স্ত্রীও তার মনের চাহিদা পূরণ করতে পারে না। এক স্ত্রী কেন, দুই স্ত্রীও তার মনের লাগাম টানতে পারে না। উত্তম-অনুত্তম আর ভালোবাসা-অনুতাপের আলাপ তো বহু হতে পারে, কিন্তু অন্তর তো মাসআলা আর যুক্তি খুঁজে না। দিনশেষে তাদের কেউ জড়ায় পরকীয়ায়, কেউ মেতে ওঠে দ্বীনের নামে মেয়েদের জীবন নষ্টে আর কেউ একাধিক সংসারের রক্ত-খেলায়।

▪"তোমাদের কেউ যেনো নিজের স্ত্রীকে ভূত‍্যের ন‍্যায় প্রহার না করে।কারণ দিনের শেষে সে তো আবার সেই স্ত্রীর সাথেই সক্ষম করবে।"(বুখারী শরীফ)

● ইস‍্যু-

• আমাকে কেয়ার করেনা।
• আমি কাছে চাইলে পাইনা।
• তার শরীর গন্ধ লাগে।
• তাকে দিয়ে আমার মিটাচ্ছেনা। 
• তাকে সুন্দর লাগেনা। ইত্যাদি।

▪ রাসূল (সাল্লাল্লাহু আলাইহি ওয়াসাল্লাম) বলেছেন," আমার কাছ থেকে মেয়েদের সদ্ব্যবহার করার শিক্ষা গ্রহণ করো। কেননা নারী জাতিকে পাঁজরের বাঁকা হাড় থেকে সৃষ্টি করা হয়েছে। পাঁজরের বাঁকা হাড়গুলোর মধ্যে ওপরের হাড়টা সর্বোপেক্ষা বাঁকা। এতএব তুমি যদি সোজা করতে যাও তবে ভেঙে ফেলার সম্ভাবনা রয়েছে। আর যদি ফেলে রাখো তবে বাঁকা হতেই থাকবে। এতএব নারীদের সাথে ভালো ব্যবহার কর।” 
(সহিহ বুখারি,সহিহ মুসলিম রিয়াদুস সালেহীন:২৭৩)

▪ "অবশ‍্যই যে ব‍্যক্তি পাপ করেছে এবং যার পাপরাশি তাকে পরিবেষ্টন করেছে তারাই হবে জাহান্নামের অধিবাসী।তারা সেখানে চিরকাল থাকবে।"(সূরা-আল বাকারা: ৮১)

▪ জ্ঞান হলো কর্মের নেতা এবং কর্ম হলো জ্ঞানের অনুসারি।” (বুখারী, মুসলিম)
এই জন্য আল্লাহ (সুবহানাহু ওয়া তা'আলা) এবং রাসূল (সাল্লাল্লাহু আলাইহি ওয়াসাল্লাম)
 দ্বীনি ইলম অর্জন করা প্রত্যেক মুসলমানের ওপর ফরজ করেছেন।

▪ "দ্বীনি ইলম অর্জন করা প্রত্যেক মুসলমানের ওপর ফরজ।" (ইবনে মাজাহ-পৃষ্ঠা: ২০)

☆ চরিত্রের মাঝে যদি সত্যের শিখা দীপ্ত না থাকে তবে জ্ঞান, গৌরব, অভিজাত সবই বৃথা।”

▪ রাসূল (সাল্লাল্লাহু আলাইহি ওয়াসাল্লাম) বলেছেন, "পূর্ণ ঈমানদার সেই ব্যক্তি যার চরিত্র সব চেয়ে সুন্দর। আর তোমাদের মধ্যে উত্তম সেই ব্যক্তি যে তার স্ত্রীর কাছে উত্তম।” (তিরমিযী:১১৬২,হাদিস সহীহ,সিলসিলাহ ছহীহ ২৮৪) 

▪ "বিবাদ সৃষ্টিকারী ব‍্যক্তি আল্লাহ্ (সুবহানাহু ওয়া তা'আলার) নিকট সবচেয়ে বেশি ঘৃণিত।"
(বুখারী-হাদিস: ৩৩২) 

● দায়িত্ব পালনে অনীহা-

☆  গুনাহের সাগরে আমাদের নিমজ্জ্বিত করে নিয়েছে। ধ্বংসের দ্বারপ্রান্তে ঠেলে দিয়েছে। তবুও আমরা আল্লাহর রহমেতের আশাবাদী”।

▪ আল্লাহ বলেন," জালিমের কোনো সাহায্যকারী হবে না।"  (সূরা-আল হাজ্জ: ৭৯)

▪ আল্লাহ(সুবহানাহু ওয়া তা'আলা) বলেন, "তুমি ঐ দিনকে ভয় করো যেদিন তোমার মুখে তালা লাগিয়ে দেওয়া হবে আর তোমার হাত-পা কৃতকর্মের সাক্ষী দিবে।” (সুরা-ইয়াসীন: ৬৫)

☆ "মেয়াদহীন খাবার ও মনুষ্যত্বহীন মানুষ দুইটিই ক্ষতিকর। একটি পেট নষ্ট করে অন্যটি সমাজ নষ্ট করে।"

▪ আল্লাহর রাসূল (সাল্লাল্লাহু আলাইহি ওয়াসাল্লাম) বলেন, “যে ব্যাক্তির দু'টি স্ত্রী আছে, কিন্তু সে তন্মধ্যে একটির দিকে ঝুঁকে যায়, এরূপ ব্যক্তি কিয়ামতের দিন তার অর্ধদেহ ধসা অবস্থায় উপস্থিত হবে।"
(আহমাদ: ২/৩৪৭ আসহাবে সুনান, হাকেম: ২/১৮৬; ইবনে হিব্বান: ৪১৯৪ নং)

 ▪ আমার আল্লাহ (সুবহানাহু তায়ালা) আদেশ করেছেন সত্য বলার জন্য, যদিও তোমার জীবন বিপন্ন হয়ে যায়, আর বান্দা যখন মিথ্যা কথা বলে, তখন তাহার মিথ্যা কথার দুর্গন্ধে ফেরেশতা ১ মাইল দূরে চলে যায়। 

▪ আর আল্লাহর রাসূল(সাল্লাল্লাহু আলাইহি ওয়াসাল্লাম) বলেছেন," আমার উম্মত কখনো মিথ্যাবাদী হতে পারেনা।"

▪ নবীজির কাছে তার সকল বিবি বসে ছিলেন। 
এমন সময়,,,
একজন  বিবি প্রশ্ন  করলেন। 
-ইয়া আল্লাহর রাসূল ( সাঃ) আপনার সকল বিবি গণের মাঝে  কাকে বেশি  ভালোবাসেন? 
 কেমন কঠিন  প্রশ্ন? কারণ সকল বিবি এখানে উপস্থিত। নবিজী কাকে হাসাবেন আর কাকে কাঁদাবেন। কৌশলে  বললেন  আগামী কালকে তার জবাব  দিবে।  অতঃপর,  নবীজী ( সাঃ) তার  স্ত্রী আয়েশার ঘরে প্রবেশ করলেন, এবং ২ টি খেঁজুর দিলেন আর বললেন,আয়েশা এই খেজুরের কথা  কাউকে বলো না। এভাবে  সকল  বিবিগণের ঘরে প্রবেশ করে সকলকেই  ২ টি করে খেঁজুর  দিলেন আর বললেন  এই খেঁজুরের  কথা কাউকে  বলবে না  অতঃপর পরের দিন সকল বিবিগণ একত্রিত  হলেন আর বললেন, হুজুর  জবাব  দেন? 
-আপনি  কোন স্ত্রীক বেশি ভালোবাসেন? 
 নবীজি  উত্তরে বললেন, গত রজনীতে যাকে আমি ২ টা খেঁজুর দিয়েছিলাম।তাকেই আমি সবচাইতে বেশি  ভালোবাসি।  তখন সকল বিবিগণ মনে মনে আনন্দিত।

নবিজী  মুছকি হাসলেন,কারণ,,,  একজনের টা অন্যজন জানে না। অতএব, নবিজীর ভালোবাসা সকলের উপর সমান ভাবে রয়ে গেল কেউ 
নারাজ হয়নি। এইটাকেই বলে ইনসাফ 
এবং  সুন্দর হেকমত। এটার নামই দ্বীন ইসলাম।
কত যে শান্তি ইসলামে। আমরা বুঝি না,,

▪ আল্লাহ (সুবহানাহু ওয়া তা'আলা) বলেন, “তোমরা যতই আগ্রহে চেষ্টা কর না কেন, স্ত্রীদের মাঝে ন্যায়পরায়ণতা কখনও বজায় রাখতে পারবে না। তবে তোমরা কোনো এক জনের দিকে সম্পূর্ণভাবে ঝুঁকে পড়ো না এবং অপরকে ঝোলানো অবস্থায় ছেড়ে দিও না।"
 (সূরা-নিসা: ১২৯)

▪ তবেয়ী হযরত সাঈদ ইবনুল মুসাইয়্যিব(রাদি আল্লাহু আনহু) বলতেন, “যদি কোনো স্বামীর তার স্ত্রীর ব্যয়ভার বহনে অক্ষম হয়, তাহলে তার বিবাহ ভেঙে দিতে পারবে।" (ইবনে আবী শায়বা)

▪ সূরা ইয়াসীনের ৬২ নং আয়াতের তাফসীর,
"তোমাদের এতটুকু জ্ঞান ও বুঝ নেই যে, শয়তান তোমাদের শত্রু, তার অনুগত্য করা উচিত নয় এবং আমি তোমাদের প্রভু, আমিই তোমাদেরকে অন্ন দান করি এবং আমিই দিবারত্রি তোমাদেরকে হিফাজত করি। সুতরাং আমার অবাধ্যতা করা তোমাদের উচিত নয়। তোমরা শয়তানের শত্রুতা এবং আমার ইবাদতের অধিকারকে না বুঝে নেহাতাই নির্বুদ্ধিতা ও অজ্ঞানতার পরিচয় দিচ্ছ।" 

▪ রাসূল (সাল্লাল্লাহু আলাইহি ওয়াসাল্লাম)  বলেছেন, "যে ব্যাক্তি বিয়ে করলো সে তার অর্ধেক দ্বীন পূর্ণ করলো বাকি অর্ধেকের জন্য সে আল্লাহকে ভয় বারুক।" 
(বায়হাকী, শুআবুল ঈমান: ৫৪৮৬)

▪ আল্লাহ বলেন, “তারা সামান্য হেসে নিক, শীঘ্রই তারা তাদের কৃতকর্মের জন্য প্রচুর কাঁদবে।”
(সূরা আত-তওবা: ৮২)

● স্ত্রীদের সম্মতি প্রয়োজন কিনা-

☆ ইসলামে প্রথম স্ত্রীর সম্মতি নিতে না হলেও "বাংলাদেশের পাকিস্তানি আমলের ১৯৬০ সালের দন্ডবিতি ৪৯৪ দ্বারা আইন অনুযায়ী প্রথম স্ত্রীর সম্মতি ব‍্যতিত অথবা কোনো কারণ ছাড়া এবং এলাকার চিয়ারম‍্যান,মেম্বারের স্বীকৃতি অনুমোদন ছাড়া দ্বিতীয় বিয়ে করলে তাকে ৭/১০ বছরের কারাদন্ড সাথে ১০/২০ হাজার অথবা আরো বেশি অর্থদন্ডও" 

▪ হযরত আয়শা(রাদি আল্লাহু আনহা) থেকে বর্ণিত। রাসূল(সাল্লাল্লাহু আলাইহি ওয়াসাল্লাম) ইরশাদ করেছেন," মুমিনদের মাঝে সেই ব্যক্তি অধিকতর পূর্ণ মুমিন, যে ব্যক্তি সদাচারী এবং নিজ পরিবারের জন্য কোমল এবং অনুগ্রহশীল।"
(মুসনাদে আহমাদ, হাদীস নং: ২৪২০৪, তিরমিজী, হাদীস নং: ২৬১২)
এসব হাদীসের আলোকে বুঝা যায় যে, দ্বিতীয় বিয়ের সময় প্রথম স্ত্রীর অনুমতি নেয়াটাই উচিত।

১. হযরত আব্দুল্লাহ ইবনে মাসউদ(রাদি আল্লাহু আনহু) বলেন পুরুষত্বহীন স্বামীকে এক বছর সময় প্রদান করতে হবে। এ সময়ের মধ্যে সে স্ত্রী গমনে সক্ষম না হলে বিবাহ ভেঙে দিতে পারবে এবং স্ত্রী তার মোহর পাবে।(তাবরানী)

২. তাবেয়ী হযরত সাঈদ ইবনুল মুসাইয়্যিব(রাদি আল্লাহু আনহু) বলতেন, যদি কোন স্বামী তার স্ত্রীর ব্যয়-ভার বহনে অক্ষম হয়, তাহলে তার বিবাহ ভেঙে দিতে পারবে। (ইবনে আবী শায়বা)

▪ আল্লাহ বলেন, “তোমরা যা কর সে বিষয়ে অবশ্যই জিজ্ঞাসিত হবে।”(সূরা-নাহল: ৯৩)

● আল্লাহর সন্তুষ্টির জন্য এক স্ত্রীতে সন্তুষ্টি থেকে ধৈর্য্য ধরুন-

☆  প্রশ্ন: শায়খ আমি ২য় বিয়ে করে সুন্নাহ পালন করতে চাই। তবে এক্ষেত্রে সমস্যা হচ্ছে আমার বড় বিবি। আমি এব্যাপারে মোটামুটি নিশ্চিত, দ্বিতীয় বিয়ে করার কারণে প্রথম বিবি আমাকে হত্যা করে ফেলবে। জানতে চাচ্ছি, যদি আমি এমন পরিস্থিতিতে নিহত হই তাহলে কি শহীদী মর্যাদা পাব?
উত্তর: না, শহীদী মর্যাদা পাবেন না। এটা হতে পারে আত্মহত্যা৷ কারণ দ্বিতীয় বিয়ে করা সুন্নাহ, অন্যদিকে নিজের জীবনের নিরাপত্তা রক্ষা করা ফরজ। (উত্তর প্রদানে: মুফতি আব্দুস সাত্তার হামাদ রাহিমাহুল্লাহ)

▪ আবু হুরাইরা(রাদি আল্লাহু আনহু) থেকে বর্ণিত তিনি বলেন, রাসূল(সাল্লাল্লাহু আলাইহি ওয়াসাল্লাম) বলেছেন,"নিশ্চয়ই আল্লাহ তোমাদের বাহ‍্যিক চাল চলন ও বিত্ত বৈভবের প্রতি দৃষ্টিপাত করেননা বরং তিনি দৃষ্টি দিয়ে থাকেন তোমাদের অন্তর ও আমলের প্রতি।"(সহীহ-মুসলিম: ৬৪৩৭)

☆ "শরীরের পবিত্রতার চেয়ে কল্বের পবিত্রতা বেশি উত্তম।" 

▪ "আল্লাহ্ ধৈর্যশীলদের ভালোবাসেন"
(আলে- ইমরান: ১৪৬)

▪ "নিশ্চয় আল্লাহ ধ‍ৈর্যশীলদের সঙ্গে আছেন।"
(আল-বাকারা: ১৫৩)

▪ "তোমরা ধৈর্য এবং সালাতের মাধ্যমে সাহায্য প্রার্থনা কর আর তা আল্লাহভীরু ব‍্যক্তিবর্গ ছাড়া অন‍্য সকলের  জন্য নিশ্চিতভাবে কঠিন।"
(আল-বাকারা: ৪৫)

▪ "শীঘ্রি তোমার রব তোমাকে এত দিবেন যে, তুমি খুশি হয়ে যাবে।"(সূরা-আদ দুহা: ৫)

▪ আল্লাহ(সুবহানাহু ওয়া তা'আলা) বলেন,"আর যারা ঈমান আনে এবং সৎকর্ম করে তারা থাকবে জান্নাতের উদ‍্যানসমূহে।তারা যা কিছু চাইবে তাদের রবের কাছে তাদের জন্য তাই থাকবে।এটাই তো মহা অনূগ্রহ।"
(সূরা- আশ্ শূরা: ২২) 

▪ "এরূপই ঘটবে ওদের।আয়তলোচনা হুরদের সাথে তাদের বিয়ে দিবো।"(সূরা-আদ দোকান: ৫৪) 

▪ "তাদের সঙ্গে থাকবে আনতনয়না,আয়তলোচনা তরূণীগণ"।(সূরা- আস সাফফাত: ৪৮)
 "আয়ত" অর্থ-বড় ও টানা চক্ষুবিশিষ্ট সৌন্দরী তরূণী।আল্লাহ(সুবহানাহু ওয়া তা'আলা) আরো

 ▪ বলেন,"তারা শ্রেণিবদ্ধভাবে সিংহাসনে হেলান দিয়ে বসবে।আমি তাদের আয়তলোচনা হুরদের সাথে বিবাহ বন্ধনে আবদ্ধ করে দিবো"।
(আত্ব- তূর:২০)

▪ "তারা তাঁবুতে সুরক্ষিত হুর"(সূরা-আর রহমান:৭২)

 ▪ রাসূল (সাল্লাল্লাহু আলাইহি ওয়াসাল্লাম) বলেছেন,জান্নাতে মোতির তাঁবু হবে।তার প্রস্ত হবে ৬০ মাইল।তার প্রতি কোণে থাকবে জান্নাতির সৌন্দরী স্ত্রী।যাকে অপর কোণের লোকেরা দেখতে পাবেনা।মুমিন তাতে বিচরণ করবে।"
(বুখারী- সৃষ্টির সূচনা অধ‍্যায়। মুসলিম-জান্নাত অধ‍্যায়)

▪ আল্লাহর রসূল (সাল্লাল্লাহু আলাইহি ওয়াসাল্লাম) বলেন, "যে ব্যক্তির দু'টি স্ত্রী আছে, কিন্তু সে তন্মধ্যে এক জনের দিকে ঝুঁকে যায়, এরূপ ব্যক্তি কিয়ামতের দিন তার অর্ধদেহ ধসা  অবস্থায় আল্লাহ ও রাসূলের সামনে উপস্থিত হবে।" 
(আহমাদ : ২/৩৪৭, আসহাবে সুনান, হাকেম: ২/১৮৬, ইবনে হিব্বান: ৪১৯৪নং)

                            ▬▬▬◄❖►▬▬▬
