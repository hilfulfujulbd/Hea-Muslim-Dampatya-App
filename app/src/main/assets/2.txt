➖ অনূভুতি

■ যে ভালোবাসা স্বার্থের জন্য হয়। স্বার্থ যখন ফুরিয়ে যায় ভালোবাসা জানালা দিয়ে পালিয়ে যায় কিন্তু যে ভালোবাসা আল্লাহ(সুবহানাহু ওয়া তা'আলার) জন্য তা কখনো ফুরায় না বরং জান্নাত পর্যন্ত নিয়ে যায় এবং সেখানেই স্থায়ী হয়।
▪ আবূ হুরাইরাহ্(রাদি আল্লাহু আনহু) থেকে বর্ণিত, তিনি বলেন,রাসূলুল্লাহ(সাল্লাল্লাহু 'আলাইহি ওয়া সাল্লাম) বলেছেন," কিয়ামতের দিন আল্লাহ(সুবহানাহু ওয়া তা'আলা) বলবেন,
আমার মাহাত্মের নিমিত্তে যারা একে অপরকে ভালোবেসেছে তারা কোথায় ? আজ আমি তাদেরকে আমার বিশেষ ছায়ায় ছায়া দান করব।"
(সহীহ-মুসলিম: ৬৩১৫)


যে পুরুষ তার স্ত্রীর কাছে প্রেমিক হয়ে উঠতে পারেনি, সে একজন কাপুরুষ তার সংসার জীবন পুরোটাই ব্যর্থ। পক্ষান্তরে স্ত্রীর ক্ষেত্রেও সেম।
স্বামী যখন মনে করবে, আমার স্ত্রী সেরা।
আর স্ত্রী যখন মনে করবে, আমার স্বামী সেরা।
তখন ঐ পরিবারে শান্তি নেমে আসবে। ইনশা~আল্লাহ। 
যদি জীবন সঙ্গীর ভেতরে প্রবেশ করে হৃদয়কে স্পর্শ করতে না পারেন, তাহলে দাম্পত্য জীবনের পরিপূর্ণ স্বাদ থেকে বঞ্চিত হবেন। ভালোবাসা মানেই সুন্দর যদি তা সুন্দর পদ্ধতিতে হয়। চাই তা যৌবনকালে হোক বা বৃদ্ধকালে হোক।



আপনি জানেন কি?
স্ত্রীকে চোখ মারা, একটু চিমটি কাটা, জড়িয়ে ধরে চুমু খাওয়া,চুল আঁচড়িয়ে দেয়া,পিছন থেকে গলা জড়িয়ে ধরা, স্ত্রীকে ঘুড়তে নিয়ে যাওয়া, স্ত্রীর কুলে মাথা রেখে কুরআন তিলাওয়াত করা,একরুম থেকে আরেক রুমে যাওয়ার সময় আলতো করে ছুয়ে দেওয়া,মুখে তুলে খাইয়ে দেওয়া, রান্নার সময় পিছন থেকে জড়িয়ে ধরা,এ জাতীয় খুনসুটি দুষ্টুমি হলো নফল ইবাদত! রাতে তাহাজ্জুদ নামাজ পড়বেন, স্ত্রীর সব কাজে সাহায্য সহযোগিতাও করবেন আবার একসাথে "স্বামী-স্ত্রী" মজাও করবেন।এটাও আমার নবীর সুন্নাহ।

স্ত্রীর দিকে তাকিয়ে মুচকি হাসা সুন্নাত । তবে র্শত হলো ,স্ত্রীটা নিজের হতে হবে ! তেমনি স্বামীর দিকে তাকিয়ে মুচকি হাসা সুন্নাত তবে স্বামিটা নিজের হতে হবে। "স্বামী_স্ত্রীর" প্রতিটি কাজকর্মে রয়েছে নেকি।
বিয়ে কেবল বৈধ পন্থায় জৈবিক চাহিদা পূরণের মাধ্যমই নয় বরং বিয়ে হলো নিজের আমলনামায় সৎকর্ম সঞ্চয়ের এক মাধ্যম৷



১. "যে ঘরে স্বামী স্ত্রী একি কম্বলের নিচে ঘুমাবেন
ঐ ঘরে আল্লাহর রহমত নাজিল হতে থাকে।"
(বুখারী)
২. "যে ঘরে স্বামী ও স্ত্রী এক সাথে তাহাজ্জুদ এর
নামায পড়বে, সে ঘরে জীবনে কোনো দিন অশান্তি হবেনা।" ( বুখারী ও মুসলিম)
৩. "যে স্বামী তার স্ত্রীকে এক লোকমা ভাত খাইয়ে দিবে আল্লাহ ঐ স্বামীর ছগীরা গুনাহগুলো মাফ করে দিবেন। এবং যে স্ত্রী তার স্বামীকে এক লোকমা ভাত খাইয়ে দিবে, আল্লাহ ঐ স্ত্রীর ছগীরা গুনাহগুলো মাফ করে দিবেন। এবং প্রতি লোকমার বিনিময়ে ১০০০ নেকি উভয়ের আমলনামায় দান করবেন।" ( মুসলিম-শরীফ)
অন‍্য হাদিসে আছে,"স্ত্রীর মুখে খাবারের লোকমা তুলে দেয়া সুন্নাত।স্ত্রীকে খাইয়ে দিলে তা সদকা হিসেবে কবুল হয় এবং তার প্রতিদান রয়েছে।" [সহীহ-আবু দাউদ: ২৮৬৪]
৪. "যে ঘরে "স্বামী-স্ত্রী" একই প্লেটে খাবার খাবে যতক্ষণ খাবার খেতে থাকবে ততক্ষণ তাদের আমলনামায় সওয়াব লিখা হয়।" (তিরমিজি)
৫. "স্বামী-স্ত্রী" যখন একই বিছানায় শয়ন করে বা বসে অথবা গল্প করে,হাসি খুশি কথা বলে তখন প্রতিটা মিনিটে এবং "স্বামী-স্ত্রীর" প্রতিটা কথাতে প্রতিটা সেকেন্ডে তাদের আমল নামায় ১০ টা করে নেকি লিখা হয়।" ( আবু-দাউদ)



৬. "যে স্ত্রী তার স্বামীকে সকালে ঘুম থেকে জাগিয়ে পবিত্র করে ফজরের সালাতে মসজিদে পাঠিয়ে দেয়, ঐ স্ত্রীর প্রতি স্বামীর অন্তরে আল্লাহর তরফ থেকে ভালোবাসার নুর পয়দা হয়।" (বুখারী-শরিফ)
৭. "যে স্বামী তার স্ত্রীকে একবার চুমু দিবে এবং যে স্ত্রী তার স্বামীকে একবার চুমু দিবে প্রতিটা চুমুর বিনিময়ে ১০০ টা নেকি তাদের আমলনামায় লিখা হয় মুসনাদে আহমদ।" ( "স্বামী স্ত্রী" অধ্যায়)
৮. "যে স্বামী তার স্ত্রীর নিকট গমন করে এবং শারীরিক মিলনের আগে ২ রাকাত নামাজ পড়ে নেয় ও রাসূল(সাল্লাল্লাহু আলাইহি ওয়াসাল্লাম) এর সুন্নাত মতো স্ত্রীর সাথে শারীরিক মিলন করে তাদের প্রতিবার মিলনে একটি উট কুরবানি করার সওয়াব তাদের উভয়ের আমল নামায় লিখা হয়।"
(বায়হাকী )( "স্বামী স্ত্রী" ও পারিবারিক অধ্যায়)
৯. হায়েয অবস্থায় স্ত্রীর সাথে সাধারণ মেলামেশা করা সুন্নাত। (বুখারী: ৩০০)
১০. যে স্বামী তার স্ত্রীকে কোরআনের এলেম শিখাবে এবং নিজেও শিখবে এবং সে অনুযায়ী আমল করবে আল্লাহ(সুবহানাহু ওয়া তা'আলা)  মৃত্যুর পর তাদেরকে জান্নাত দান করবেন।
১১. "স্ত্রীর কোলে মাথা রেখে কোরআন তেলাওয়াত করা প্রিয় নবীজির সুন্নাহ!” সুবহানাল্লাহ। [সহীহ-বুখারী: ২৯৭]
১২. "যে সন্তান তার পিতামাতার ভরণ পোষন করবে বা সেবা করবে এবং নিজ স্ত্রীর ইজ্জতের হেফাজত করবে তাদের জীবনের সমস্ত গুনাহ মাফ করে দেওয়া হবে।" ( মুসলিম-শরীফ)


◾ একজন স্বামী এবং স্ত্রী পরস্পর তিনটি চাহিদাকে কেন্দ্র করে একে অপরের সাথে জড়িয়ে থাকে।
• শারীরীক চাহিদা।
• মানসিক চাহিদা।
• আধ্যাত্মিক চাহিদা।
এর কোন একটির ঘাটতি বয়ে আনতে পারে অসন্তুষ্টি। আর তাই বিয়ের আগ মুহূর্তে সুন্নাহ মোতাবেক পারিবারিক জীবন অতিবাহিত করার একটা রাফ প্ল্যান করে নিতে পারেন। কিছু বিষয় হাইলাইট করে যদি সুন্নাহ মোতাবেক জীবন পরিচালনা করা যায় তবে প্রতিটি ঘর হয়ে উঠবে প্রশান্তিময়।



◾ বিয়ে পরবর্তী রোমান্স যেনো আমৃত্যু টিকে থাকে এজন্য নিম্নের সুন্নাতি বিষয়গুলোতে আসুন সকল নারী-পুরুষরা একটু চোখ বুলিয়ে নেই,



• সহধর্মিণীর হৃদয়ের ভাষা বুঝুন:
▪ রাসূলুল্লাহ ﷺ একবার আয়শাকে(রাদি আল্লাহু আনহা) বললেন, "হে আয়শা! আমি অবশ্যই জানি কখন তুমি আমার প্রতি সন্তুষ্ট থাক আর কখন অসন্তুষ্ট হও। আয়শা(রাদি আল্লাহু আনহা) জিজ্ঞেস করলাম, তা আপনি কিভাবে জানেন? রাসূলুল্লাহ ﷺ বললেন, যখন তুমি আমার প্রতি সন্তুষ্ট থাক, তখন তুমি এরূপ বল,‘মুহাম্মাদের রবের কসম, আর যখন তুমি অসন্তুষ্ট হও তখন বল, ‘ইবরাহীমের রবের কসম’! আয়শা(রাদি আল্লাহু আনহা) বললেন, জী হ্যাঁ, ইয়া রাসূলাল্লাহ। আল্লাহর শপথ! (রাগের সময়) আমি কেবল আপনার নামটাই বাদ দেই।"



স্পষ্টই বোঝা যাচ্ছে, আল্লাহর রাসূল ﷺ তাঁর সহধর্মিণীর হৃদয়ের অনুভূতি কতোটা গভীরভাবে বুঝতেন। আসলে স্বামী এবং স্ত্রীর সম্পর্ক তো এমনই হওয়া উচিত। একে অপরের সুখ-দুঃখ যতো বেশী বুঝতে পারবে ততো তাদের মাঝে প্রশান্তি বিরাজ করবে।

লোকটা মজা করে বলল,"আমার স্ত্রীর দুটি নামাজের ওড়না আছে। একটা সে নিজের টাকায় কিনেছে। আরেকটা আমি কিনে দিয়েছি। একদিন অবাক হয়ে লক্ষ্য করলাম, যেদিন আমাদের দুজনের ঝগড়া হয়, সেদিন আমার কিনে দেয়া ওড়না ব্যবহারে থাকলেও নামাজ পড়ার সময় সে আমার দেয়া ওড়নাটা খুলে, নিজের ওড়না পরে নামাজ পড়ে। অনেক কৌশল খাটিয়ে কারণটা বের করেছি। স্ত্রীর বক্তব্য অনেকটা এমন,যে আমার সাথে ঝগড়া করে, তার দেয়া ওড়না পরে নামাজ পড়ে, তাকে কেন সওয়াবের ভাগিদার বানাব?" (শায়েখ আতিকুল্লাহ)


• স্ত্রী দুঃখ পেলে সান্ত্বনা দেয়া:
▪ আল্লাহর রাসূল ﷺ এর প্রিয় সহধর্মিণী সাফিয়াহ (রাদি আল্লাহু আনহা) ইসলাম গ্রহনের পুর্বে ইহূদী ছিলেন। তো রাসুলুল্লাহ ﷺ একবার হযরত সাফিয়াহর(রাদি আল্লাহু আনহা) গৃহে গিয়ে দেখলেন, তিনি কাঁদছেন । কারণ জিজ্ঞেস করলে, তিনি বললেন, আয়শা এবং যায়নাব বলেন, আমরা রাসূলুল্লাহর স্ত্রী এবং গৌরবের দিক হতে একই রক্তধারার অধিকারিণী। সুতরাং আমরাই শ্রেষ্ঠত্বের দাবীদার।
একথা শুনে রাসুলুল্লাহ ﷺ বললেন, তুমি কেন বললে না যে,আমি আল্লাহর নবী হযরত হারুণের বংশধর ও হযরত মুসার ভ্রাতুষ্পুত্রী এবং রাসুলুল্লাহ ﷺ আমার স্বামী । অতএব তোমরা কোন দিক হতে আমার চাইতে শ্রেষ্ঠত্বের অধিকারী হতে পার? অতঃপর আল্লাহর রাসূল ﷺ তাঁর নিজ হাত দিয়ে সাফিয়াহ (রাদি আল্লাহু আনহা) এর চোখ মুছে দিলেন।
বিয়ের পর একটি দম্পতির মাঝে অবশ্যই এই গুনটি বিরাজ করতে হবে। আপনার বেটার হাফ সবসময় হাস্যজ্জ্বল থাকবে এমন ভাবাটা বোকামী। এসময় একে অপরকে সান্ত্বনা দিয়ে তাদের কাছে টানতে হবে।


• স্ত্রীর কোলে মাথা রেখে শোয়া:
▪ আল্লাহর রাসূল ﷺ প্রায়সময় উম্মুল মু'মিনীন খাদিজা(রাদি আল্লাহু আনহা) এর কোলে মাথা রাখতেন, এবং তাঁর মৃত্যুর পর আয়শা(রাদি আল্লাহু আনহা) এর উরুর উপর মাথা রেখে শুতেন। যখন আয়শা(রাদি আল্লাহু আনহা) ঋতুবর্তী অবস্থায় উপনীত হতেন, তখন রাসূল ﷺ তাঁর উরুর উপর শুয়ে কোর'আন তিলাওয়াত করতেন।


একজন পুরুষ তার বৈবাহিক জীবনে কতোবার এভাবে স্ত্রীর উরুতে মাথা রেখে শুয়েছেন?? একটাবার ভাবুন, মহিলাদের এই সেন্সেটিভ সময়ে আপনার একটু সুক্ষ্ম আহ্লাদ তার মনের দুঃখ নিমিষেই ভুলিয়ে দিতে পারে। একবার মাথা রেখে দেখুনই না স্ত্রী সব উজাড় করে দিয়ে দিবে, প্রমিজ।
এক্ষেত্রে একজন স্ত্রীরও উচিত স্বামীর কাঁধে মাথা রেখে নিজের কথাগুলো শেয়ার করা। নিশ্চিত স্বামী বেচারা পরদিন আস্ত গোলাপ বাগান নিয়ে আসতেও কুন্ঠাবোধ করবেন না।


• একে অপরের মাথায় হাত বুলিয়ে দিন:
▪ উম্মুল মু'মিনীন আয়শা(রাদি আল্লাহু আনহা) প্রায় সময় রাসূলুল্লাহর ﷺ মাথার চুল আচড়ে দিতেন। এমনকি তিনি রাসূলুল্লাহ ﷺ এর মাথা ধৌত করে দিতেন।
আমি তো মনে করি, "স্বামী-স্ত্রী" একে অপরের কাছাকাছি আসার এটাই সবচেয়ে বড় সুযোগ। আপনি কল্পনাও করতে পারবেন না, একে অপরের মাথায় সিম্পলি হাত বুলিয়ে দেয়া বা একে অপরের চুল আচড়ে দেয়ার মাধ্যমে যে ভালোবাসার আদান-প্রদান হবে তা অবিশ্বাস্য।


• একই পাত্র হতে খাওয়ার অভ্যেস শুরু করুন:
▪ যখন উম্মুল মু'মিনীন আয়শা(রাদি আল্লাহু আনহা) গ্লাসে করে পানি খেতেন, আল্লাহর রাসূল ﷺ ঠিক প্রিয় সহধর্মিণীর ঠোট লাগা অংশে ঠোট লাগিয়ে পানি পান করতেন। যখন আয়শা(রাদি আল্লাহু আনহা) গোশত খেতেন, তখন আল্লাহর রাসূল ﷺ আয়শা হতে গোশতটা টান দিয়ে নিয়ে নিতেন, এবং ঠিক আয়শা(রাদি আল্লাহু আনহা) যেদিকটায় ঠোট লাগিয়ে খেয়েছেন, একই স্থান থেকে তিনি ﷺ ও খাওয়া শুরু করতেন।
অফিস থেকে আসতে দেরী হোক আর যাই হোক, স্ত্রীর সাথে আজ হতে মাঝে মাঝে একই প্লেটে, একই গ্লাসে খাওয়া শুরু করুন। (প্রতিদিন করতে বলবো না, নাহয় নেকামি ভেবে বৌ-শাশুড়ির দ্বন্দ্ব জেগে উঠতে পারে)। এতে হৃদতা, ভালোবাসা বাড়বে। খেতে খেতে দু'জনার হৃদয় হতে এমন ফ্রেগ্রেন্স বের হবে, আহ! শুধু সুকুন আর সুকুন।


• লজ্জা ফেলে মুসাহাফা করুন:
▪ আল্লাহর রাসূল ﷺ প্রায় সময় স্ত্রীদের চুমু খেতেন। তাঁদের সাথে আদর আহ্লাদ করতেন। যখন রাসূলুল্লাহ ﷺ সিয়াম রাখতেন, ঠিক তখন তিনি স্ত্রীদের চুমু দিয়েছেন এমন কথাও হাদিসে পাওয়া যায়।


স্ত্রীর চোখে চোখ রাখা, তার কাজের মধ্যখান দিয়ে হুট করে চুমু দিয়ে আসা, আপনার ভালোবাসার গভীরতাকে আপনার স্ত্রীর অন্তরে পৌছুতে সাহায্য করবে। ভালোবাসা লুকোনোর বিষয় নয়, তা প্রকাশ করার মাধ্যম ইসলাম শিখিয়েছে আমাদের। লজ্জা ভুলে একে অপরের সম্মুখে ভালোবাসা প্রকাশ করা শুরু করুন। একে অপরের সাথে মিলিত হন। কাছে টানুন। নিশ্চই স্বামী স্ত্রীর পবিত্র মিলন সাদাকাহ হিসেবে আল্লাহ(সুবহানাহু ওয়া তা'আলা) কবুল করেন।

• একে অপরের মুখে হাত তুলে খাইয়ে দিন:
ভালোবাসা প্রদর্শনের উত্তম মাধ্যম হলো এই ক্ষুদ্র কাজটি। নিজ হাতের উপার্জন স্ত্রীর মুখে তুলে দেয়াও সওয়াবের কাজ। ভালোবাসার অস্তমিত সুর্যকে নতুন করে জাগিয়ে তুলতে এর তুলনা নেই।
▪ আল্লাহর রাসূল ﷺ বলেন, "তুমি আল্লাহর সন্তুষ্টির উদ্যেশ্যে যা ব্যয় করবে তার উত্তম প্রতিদান পাবে। এমনকি স্বীয় স্ত্রীর মুখে তুলে দেওয়া লোকমার বিনিময়েও।"



• স্ত্রীর হাতের কাজে সাহায্য করুন:
▪ আসওয়াদ(রাদি আল্লাহু আনহু) বলেন," আমি আয়শা(রাদি আল্লাহু আনহা)-কে জিজ্ঞেস করলাম, রাসূলুল্লাহ ﷺ ঘরে কী কাজ করতেন? তিনি বলেন, রাসূলুল্লাহ ﷺ ঘরের কাজে ব্যস্ত থাকতেন অর্থাৎ গৃহস্থালির কাজে পরিবার-পরিজনের সহযোগিতায় থাকতেন। যখন নামাজের সময় হতো নামাজে চলে যেতেন।"


স্ত্রীর ঘরের কাজে সাহায্য করা আল্লাহর রাসূল ﷺ এর সুন্নাহ। নিশ্চই এই সুন্নাহর ব্যাপারে পুরুষদের সজাগ দৃষ্টি দেয়া প্রয়োজন। সারাদিন গৃহস্থালি কাজ করতে করতে স্ত্রী যখন হাপিয়ে উঠে, বন্ধের দিন গুলোতে পুরুষদের উচিত তাদের কাজে সাহায্য করা। এতে ভালোবাসা বাড়বে বৈ কমবে না।


• স্ত্রীর সাথে গল্প করতে ভুলবেন না:
বাসায় স্ত্রীর সাথে যে মুহূর্তগুলো কাটাবেন, ঠিক এসময়গুলো চেষ্টা করবেন প্রিয় মানুষের সাথে গল্প-গুজব করে কাটাতে। মাঝে মাঝে হাস্যরস এবং দুষ্টুমি করবেন। এতে আপনাদের মাঝে ভালোবাসা বাড়বে।
▪ আল্লাহর রাসূল ﷺ প্রায় সময় তাঁর স্ত্রীদের গল্প শোনাতেন। আয়শা(রাদি আল্লাহু আনহা) কে তিনি উম্মে যারাহ এর বিখ্যাত গল্প শুনিয়ে বলেছিলেন যে,"হে আয়শা আমি তোমাকে আবু যারাহ এর মতো ভালোবাসি, যেভাবে সে উম্মে যারাহ কে ভালোবাসতো।"


প্রতিদিন বাইরে যে কর্মব্যস্ত সময়ে কাটে তা প্রিয় সহধর্মিণীকে শেয়ার করতে পারেন, এতে আপনার উপর তার বিশ্বাস দৃঢ় হয়ে জন্মাবে।


• স্ত্রীকে নিয়ে তার প্রিয় জায়গায় ঘুরতে যান:
▪ একবার ইথিওপিয়া থেকে কিছু লোক এসে মাসজিদ আন নববীতে তরবারি খেলা দেখাচ্ছিল। আয়শা(রাদি আল্লাহু আনহা) রাসূল ﷺ কে বললেন তিনি খেলা দেখতে চান। এমন অবস্থায় আমরা হলে কী বলতাম? “হ্যাঁ!! উম্মাহর এই অবস্থা আর তুমি চাও খেলা দেখতে!! ছি! যাও যাও কুরআন পড়…তাফসীর পড়…”
▪ অথচ রাসূল ﷺ আয়শাকে নিয়ে গেলেন এবং তাঁকে আড়াল করে সামনে দাঁড়িয়ে । আয়শা(রাদি আল্লাহু আনহা) রাসূলুল্লাহ(সাল্লাল্লাহু আলাইহি ওয়াসাল্লাম) এর পিছনে দাঁড়িয়ে খেলা দেখতে লাগলেন। এত দীর্ঘ সময় তিনি খেলা দেখলেন যে, রাসূলুল্লাহ ﷺ বারবার এক পা থেকে আরেক পায়ে ভর দিয়ে দাঁড়াচ্ছিলেন। তিনি আয়শা(রাদি আল্লাহু আনহা) কে জিজ্ঞেস করলেন যে তাঁর দেখা শেষ হয়েছে কিনা। আয়শা বললেন তিনি আরো দেখতে চান। কোন আপত্তি না করে রাসূল ﷺ সেভাবেই দাঁড়িয়ে থাকলেন। দীর্ঘক্ষণ পর আয়শা(রাদি আল্লাহু আনহা) নিজেই ক্লান্ত হয়ে বললেন যথেষ্ট হয়েছে। এরপর রাসূল ﷺ তাঁকে বাসায় নিয়ে আসলেন।
কি শ্রেষ্ঠ ভালোবাসাই না ছিলো আল্লাহর রাসূল ﷺ এবং তাঁর সহধর্মিণীদের মাঝে! আপনিও একই সুন্নাহ অনুসরন করুন, ভালোবাসায় টইটম্বুর অবস্থা হবে।



• স্ত্রীর সাথে দৌড় প্রতিযোগিতা করুন:
▪ আয়শা(রাদি আল্লাহু আনহা) তখন হালকা গড়নের ছিলেন। রাসূল ﷺ কোন এক সফর থেকে ফিরছিলেন। সাথে ছিলেন আয়শা(রাদি আল্লাহু আনহা)। তিনি সাহাবীদেরকে বললেন সামনে এগিয়ে যেতে। তাঁরা চোখের আড়াল হলে রাসূল ﷺ আয়শা(রাদি আল্লাহু আনহা) কে দৌড় প্রতিযোগীতায় আহ্বান করলেন। আয়েশা(রাদি আল্লাহু আনহা) জিতে গেলেন সেইবার। এর কয়েক বছর পর একই সিনারিও। আবার রাসূল ﷺ আয়শাকে(রাদি আল্লাহু আনহা) দৌড় প্রতিযোগীতায় আহ্বান করলেন। এবার রাসূল ﷺ জিতে গিয়ে মজা করে বললেন, “এটা আগেরটার শোধ।”



আমাদের দেশের পুরুষরা কি স্ত্রীর সাথে এমন প্রতিযোগিতা করেছে কখনো? আপনি শুরু করুন। রাসূল ﷺ কে ভালোবেসে আপনি যদি একই ভাবে আপনার স্ত্রীকেও ভালোবাসতে থাকেন, এর চেয়ে উত্তম আর কিছু হতে পারে না।



• সহধর্মিণীকে প্রিয় নামে ডাকুন:
▪ আয়শাকে(রাদি আল্লাহু আনহা) নবী ﷺ আদর করে ডাকতেন হুমায়রা বলে। হুমায়রা অর্থ 'লাল বর্ণের রমনী'। রাসূলুল্লাহ ﷺ এর আদর মাখা ডাক শুনে আয়শা(রাদি আল্লাহু আনহা) কাছে আসতেন তাকে জড়িয়ে ধরতেন, এরপর কবিতা পাঠ করে আল্লাহর রাসূলকে ﷺ শোনাতেন।



▪ এমনও হয়েছে আল্লাহর রাসূল ﷺ একবার আয়শা(রাদি আল্লাহু আনহা) এর দিকে তাকিয়ে মন্ত্রমুগ্ধের মতো বলেন, "তোমার চক্ষুদ্বয় কত্ত সাদা।"
প্রিয় সহধর্মিণীকে এমন ভালো অর্থবোধক নামে ডাকতে পারেন, এতে একে অপরের প্রতি ভালোবাসা বৃদ্ধি পাবে। একে অপরকে যতো বেশী কম্পলিমেন্ট দেয়া যায়, ঠিক ততো একে অপরের প্রতি শ্রদ্ধা ধরে রাখতে সুবিধে হবে।



• প্রিয় মানুষের জন্য নিজেকে সাজান:
▪ ইবনে আব্বাস(রাদি আল্লাহু আনহু) বলেন, "আমি যেমন আমার জন্য স্ত্রীর সাজগোজ কামনা করি, অনুরূপ তার জন্য আমার নিজের সাজগোজও পছন্দ করি।"
অর্থাৎ যাবতিয় সাজসজ্জা যেনো কেবল প্রিয় মানুষকে খুশি করার জন্যই করা হয়, এতে পস্পরের প্রতি আগ্রহ জন্মাবে এবং একে অপরকে আরো অধিকভাবে কাছে টানতে পারবে।
আমাদের দেশের নারীরা তো এক্ষেত্রে বলা চলে স্বামীর সামনে ছেঁড়া পুরোনো কাপড়ই পরিধান করে। অথচ এক্ষেত্রে উচিত সবচেয়ে বেস্ট পোশাক একে অপরের জন্য পরিধান করা।



• সুগন্ধী ব্যবহার করা:
▪ আয়শা(রাদি আল্লাহু আনহা) এর কাছে যেসব সুগন্ধি থাকত, সেগুলো থেকে উত্তম সুগন্ধি হজরত আয়শা(রাদি আল্লাহু আনহা) রাসূলুল্লাহ ﷺ কে লাগিয়ে দিতেন। সুগন্ধী আল্লাহর রাসূল ﷺ এর প্রিয় ছিলো। তাই স্বামীদের উচিত তাদের স্ত্রীদের সম্মুখে সুগন্ধী ব্যবহার করা, এবং স্ত্রীদের উচিত তাদের স্বামীদের সম্মুখে নিজেকে রঙ দিয়ে সাজানো যা তাকে আকৃষ্ট করে।



• বৈবাহিক সম্পর্কের গোপনীয়তা রক্ষা করা:
সাংসারিক সমস্যা নিয়ে অন্যদের সাথে আলোচনা না করাই শ্রেয়। "স্বামী-স্ত্রীর" মাঝে উপভোগ্য বিষয়গুলো গোপন করা।
▪ রাসূলুল্লাহ ﷺ বলেন, "কিয়ামতের দিন আল্লাহ(সুবহানাহু ওয়া তা'আলার) দরবারে সর্ব-নিকৃষ্ট ব্যক্তি সে, যে নিজের স্ত্রীর সাথে মিলিত হয় এবং যার সাথে তার স্ত্রী মিলিত হয়, অতঃপর সে এর গোপনীয়তা প্রকাশ করে বেড়ায়।"
তাই এব্যাপারে খুব সতর্কতার সাথে ডিল করতে হবে। ভুলেও যেনো একে অপরের গোপনীয় কথা অন্যকে না বলা হয়। আমাদের সমাজে অধিকাংশ বিয়ে ভেঙ্গে যায় কেবল এই বিষয়ে অবহেলার কারনে।
• স্ত্রীর পরিবার এবং আত্মীয়ের খবর নেয়া:

▪ নবীজি ﷺ মাঝে মাঝে একটা ভেড়া জবাই করে বলতেন,"এই ভেড়ার মাংস খাদিজার বান্ধবীদের জন্য পাঠিয়ে দাও।" লক্ষ করুন, নবীজি যে কেবল খাদিজা(রাদি আল্লাহু আনহা) এর জীবিত অবস্থায় এমন করেছেন তা নয় বরং তিনি তো খাদিজা(রাদি আল্লাহু আনহা) মারা যাবার পরেও তাঁর বান্ধবীদের সাথে সৌহার্দ্য বজায় রেখেছেন। এটা তিনি করতেন খাদিজা(রাদি আল্লাহু আনহা) এর প্রতি ভালোবাসা থেকে।

▪ আবু বকর(রাদি আল্লাহু আনহু) একবার বলছিলেন," আমি তিনটি বিষয় খুব পছন্দ করি, এর মাঝে একটি হল-'আমি মুহাম্মদের শ্বশুর' উক্ত কথা দ্বারা এটাই প্রমান করে আল্লাহর রাসূল ﷺ শ্বশুর বাড়ির লোকেদের কেমন মহব্বত করতেন, এবং কতোটা আপন করে নিয়েছিলেন।
তাই স্বামীদের উচিত স্ত্রী পক্ষের আত্মীয়ের এবং পরিবারের দেখাশোনা করা, এবং স্ত্রীর উচিত স্বামীর পরিবারের এবং আত্মীয়ের দেখভাল করা। তবেই একে অপরের প্রতি শ্রদ্ধা বৃদ্ধি পাবে এবং ভালোবাসা অটুট থাকবে।
উক্ত সুন্নাতি কাজগুলো যদি বিয়ের পুর্বে একজন পুরুষ এবং নারী চোখ বুলিয়ে নিতে পারেন, তবে বিয়ের পরবর্তী মুহূর্তগুলো কাটবে চমকপ্রদ। আমৃত্যু শান্তির সাথে বসবাস করে যেতে পারবেন, যার শেষ গন্তব্য হবে আল-জান্নাত।



▪ "জান্নাতের এতো মনোহর আয়োজন আদম আলাইহিস সালামের অন্তর থেকে একজন সঙ্গীর শূন্যতা কাটাতে পারেনি। একজন হালাল জীবনসঙ্গীর মূল্য কতোটা উঁচুতে, ভাবুন।"
( আরিফ আজাদ)
▪ সুতরাং "বিয়ে হলো ক্ষনস্থায়ী জীবনে চিরস্থায়ী ভালোবাসার আয়োজন।" (শাইখ আহমাদুল্লাহ)



◾জীবনসঙ্গী হতে আগে তো একে অপরের বন্ধু হওয়া জরুরী।একে অপরকে বুঝতে পারা, বোঝার চেষ্টা করা জরুরী।দ্বীন-আখলাক এর সাথে মানসিকতা মিল হওয়া জরুরী।আর পুরোপুরি নিজের মত পাওয়া না গেলেও ছাড় দেয়ার মানসিকতা ও বিনা স্বার্থে ভালবাসার মত বড় একটা হৃদয় থাকলে খুব সহজেই একে অন্যের বন্ধু হওয়া সম্ভব।
পুরুষ এর জন্য তার স্ত্রী আর স্ত্রীর জন্য তার স্বামী ব্যাতীত উত্তম কোন বন্ধু নাই।আমি আপনাকে আমার সেই উত্তম বন্ধুরুপেই চাই এবং আপনার জীবনেও সবচেয়ে বিশ্বস্ত সেই কাছের বন্ধুটি হতে চাই। ইনশা~আল্লাহ। প্রত্যেক "স্বামী-স্ত্রীর" এমন মানসিকতা হওয়া উচিত তাহলেই জীবনটা সহজ হয়ে যায়।
পরস্পর খুব বেশি ভালোবাসা দিয়ে আগলে রাখুন ,সুখে  থাকতে পারবেন, কারণ সে আপনার জান্নাতের সাথী।


◾১০০% সহমত। ভালোবাসার বিনিময়ে ভালোবাসা পাওয়া যায় যদি সেটা মন থেকে করা হয়। যে অন্যকে সম্মান করে সে নিজে সম্মান পাওয়ার যোগ্যতা রাখে। দাম্পত্য জীবনে চারটা জিনিস একান্ত দরকার।
১. বিশ্বাস।
২. ভালোবাসা।
৩. সম্মান।
৪. কেয়ারিং।


যে "স্বামী-স্ত্রীর" উভয়ের মাঝে এ চারটি জিনিস থাকে সেখানে তো "আপোষ" কথাটির কোনো প্রয়োজনই নেই। আর যাদের মাঝে এগুলো থাকে না তারা শুধু সংসার করাটাকে দায়বদ্ধতা মনে
করে,কিন্তু দায়বদ্ধ হয়ে সংসার করা যায় না"
দায়িত্ববোধ অনুভব করে সংসার করতে হয়।
আজ হাজারো সংসার টিকে আছে শুধু সন্তানের দিকে তাকিয়ে নয়তো একই ছাদের নিচে থেকে "স্বামী-স্ত্রী" দুজন যেনো দুই পৃথিবীর দুই মানুষ।



◾ইসলামে "স্বামী-স্ত্রীর" সম্পর্ক সব থেকে বেশি বন্ধুত্বের।
▪ শায়েখ আতিকউল্লাহ্ (হাফি:) বলেন,
"জীবনসঙ্গীকে বন্ধু বানাতে পারাটা জীবনের সবচেয়ে বড় সাফল্য। সব দম্পতি একে অপরের বন্ধু হয়ে উঠতে পারেনা। কোন কোন দম্পতি তো মনিব-দাসী, রাজা-প্রজা, বাবা-মেয়ে, মা-ছেলে, আবার কোন দম্পতি মাস্তান-অবলা নারী হয়েই দাম্পত্যের সারাটাজীবন কাটিয়ে দেয়।একে অপরের সহায়ক ও পরিপূরক খুব কম দম্পতিরই হয়ে ওঠা সম্ভব হয়।"
সুতরাং আমি মনে করি "স্বামী-স্ত্রীর" সম্পর্ক এমন
হওয়া উচিত যে একজন আঘাত পেলে
অন্য জনও ফিল করতে পারবে ইসলামও তাই বলে।
"স্বামী-স্ত্রীর" মাঝে সম্পর্ক কেমন হবে?
চোখ ও হাতের মতো।যেমন হাতে ব্যথা লাগলে, চোখ দিয়ে অশ্রু ঝরে। চোখ দিয়ে অশ্রু ঝরলে, হাত তা মুছে ফেলে। (আতিক উল্লাহ)
কিন্তু আফসোস এমন ভাগ্য কয়জনের হয়?


◾রূপকথা নয় বাস্তব কাহিনী। এক বোন লিখেছেন,
আমার খালাতো বোন অসুস্থ,বাচ্চা হবে। আমিও
তারাহুড়ো করে হসপিটালে চলে গেলাম। গিয়ে দেখি বোনের থেকেও বোনের হাজবেন্ড এর অবস্থা খারাপ| ঘেমে চুপচুপ হয়ে আছে। আর একটু পর পর উঠে পায়চারি করছে। আবার বলতেছে কেন যে বাচ্চা নিতে বলছিলো,সব নাকি তার দোষ।


আর এসব শুনে বোন বলতেছে,এই তারে আমার সামনে থেকে সরাও,এসব আদিক্ষেতা দেখতে পারছি না। যাক এতটুকু পর্যন্ত ঠিক ছিলো,সিজার করার জন্য অটিতে নিলো,এইদিকে একটু পর তার হাজবেন্ড অতিরিক্ত চিন্তায় সেন্সলেস হয়ে গেছে! কেউ না থাকলে আমি একটু গড়াগড়ি করে হাসতাম, আমার মনে হচ্ছে এই প্রথম এমন হয়েছে যে মা বাচ্চা জন্ম দিতে গিয়ে বাবা বে/হুশ।


◾"স্বামী-স্ত্রীর" ভালোবাসা একটি সুসজ্জিত বাগানের ন্যায়। সর্বদা পরিচর্যা না করলে তার সৌন্দর্য হারিয়ে যায়। সুতরাং স্বামী স্ত্রী সম্পর্কে বিশ্বাস, ভরসা, মধুরতা, ভালোবাসা, রোমান্টিকতা না থাকলে সে সম্পর্কে একঘেয়েমি চলে আসে ফলে দুইজন দুইজনকে শুধু প্রয়োজনে ব‍্যবহার করা হয়। তাই পরস্পরের সাথে ভালোবাসা দয়া ও রহমত দিয়ে আচরণ করুন, যেনো আল্লাহ আপনার প্রতি দয়াশীল হন।
▪ "হোক না অল্প তবুও সুন্দর কথা,যত্নশীল আচরণ। জীবনসঙ্গীকে সুখের সাগরে ভাসিয়ে দেয়ার জন্য এর চেয়ে বেশি কিছু লাগে না।"
(শাইখ আতিক উল্লাহ হাফি.)



সুতরাং খেয়াল রাখবেন এক অপরের প্রতি বিশ্বাস যেনো একবার ওঠে না যায় কেননা-
ভালোবাসা সবসময় জোড়া লাগানো গেলেয়েও কিন্তু বিশ্বাস একবার চলে গেলে আর জোড়া লাগানো সম্ভব হয়না।কারণ ভালোবাসা আবেগ থেকে হয়। আর বিশ্বাস মনের গভীর থেকে হয়।
আবার ভালোবাসার চেয়ে শ্রদ্ধাও থাকা প্রয়োজন কেননা কে কাকে কতটুকু ভালোবাসে তার উপর সম্পর্ক নির্ধারিত হয় না।সম্পর্ক নির্ধারিত হয় কে কাকে কতটুকু শ্রদ্ধা করে তার উপর। ভালোবাসাহীন শ্রদ্ধার সম্পর্কও টিকে যেতে পারে; কিন্তু শ্রদ্ধাহীন ভালোবাসার সম্পর্ক কখনো টিকে না।



♻ তুমি  যে কবে এসে বসলে  মন গহীনে আমার।
তুমি কি জানোনা গল্পটা তোমার আমার।


● রোমান্টিকতা আর ভালোবাসার দুই লাইন-


বিয়ের আগে এসব দুই একটা ডায়ালগ আগে থেকেই মুখস্থ করে রাখুন! বিয়ের পর বউয়ের রাগ ভাঙাতে কাজে দেবে। "মানুষ বলে চাঁদ পৃথিবীর চারপাশে ঘোরে। তোমাকে দেখার পর মনে হচ্ছে চাঁদ পৃথিবীতে হাঁটে।"(বই: সবুজ চাদে নীল জোসনা)

▪ আয়েশা(রাদি আল্লাহু আনহা) এবং রাসূলুল্লাহ(সাল্লাল্লাহু আলাইহি ওয়াসাল্লাম) ভালবাসা প্রকাশে এমন সাংকেতিক ভাষা ব্যবহার করতেন,যা কেউ বুঝতে পারতো না। একবার আয়েশা(রাদি আল্লাহু আনহা) রাসূলুল্লাহ(সাল্লাল্লাহু আলাইহি ওয়াসাল্লাম) কে জিজ্ঞেস করলেন রাসূল(সাল্লাল্লাহু আলাইহি ওয়াসাল্লাম) তাকে কেমন ভালোবাসেন।
রাসূল(সাল্লাল্লাহু আলাইহি ওয়াসাল্লাম) উত্তর দিলেন, একটি শক্ত গিটোর মতো। এমন গিট তা যতইটানা হয় সেটির বাধন ততই শক্ত হয়।
আয়েশা(রাদি আল্লাহু আনহা) প্রায় ঠাট্টাচ্ছলে জিজ্ঞেস করতেন গিটের কি অবস্থা ? রাসূলুল্লাহ (সাল্লাল্লাহু আলাইহি ওয়াসাল্লাম) উত্তর দিতেন প্রথম দিনের মতোই শক্ত আছে।
আমার ভীষণ ভীষণ ভীষণ প্রিয় হাদিসের মধ্যে এটা একটা। (বই:প্রিয়তমা-পিডিএফ)


◾আমি ঢাকা থেকে রওনা দিয়েছি আমার বাড়ির উদ্দেশ্যে। আমার স্ত্রী তখন তার বাবার বাড়িতে। হঠাৎ মনে হলো, সোজা শ্বশুরবাড়ি গিয়ে স্ত্রী কে সারপ্রাইজ দিবো। তারপর বাস থেকে নেমে শ্বশুরবাড়ির দিকে রওনা দিই। পথে চকলেট চিপস ফুল নিয়ে নেই।


আর ওইদিক দিয়ে আমার স্ত্রী আমাকে সারপ্রাইজ দেওয়ার জন্য আমার বাসার দিকে রওনা দেয়। তার প্লান ছিলো আমি কলিংবেল প্রেস করার পর যেন দরজা খুলেই তাকে দেখি,আর সে আমাকে সারপ্রাইজ দিবে। আমি শ্বশুরবাড়ির সামনে গিয়ে তাকে ফোন দিয়ে বের হতে বললে সেও বোকা হয়ে যায়, আর আমিও শ্বশুরবাড়ি গিয়ে তাকে না পেয়ে বোকাবনে যাই। এরপর


আবার রাত ১০ টায় রওনা দিয়ে বাসায় এসে পড়ি। কেউ কাউকে সারপ্রাইজ দিতে পারলামনা। দোয়া চাই স্যার, আল্লাহ যেনো আমাদের সম্পর্কে বরকত দান করেন।এটা ছিলো আমাদের জীবনের দুষ্টুমিষ্টি একটা মুহূর্ত। এখানে কেউ কাউকে সারপ্রাইজ দিতে না পারলেও, তাদের ভালোবাসাটা ছিলো সত্য!



◾হুজুর: শুনুন!আপনাকে ছাড়া এক মূহুর্ত কাটানোও আমার পক্ষে সম্ভব নয়।তাই কয়েকদিন পর পর বাবার বাড়ি যাওয়ার বায়না ধরবেন না।
আহলিয়া: আমাকে ছাড়া জীবনের একটি বিশাল অংশ কাটিয়ে দিলেন।আর এখন ঢং করে বলছেন,আমাকে ছাড়া একটি মূহুর্তও থাকতে পারবেন না।[একটু অভিমান ও আহ্লাদি করে]
হুজুর: যারা মাদক আসক্ত তারা আসক্তির পূর্বে মাদক ছাড়া হাজারও দিন কাটিয়ে দেয়।কিন্তু আসক্ত হওয়ার পর একদিনও মাদক ছাড়া কাটাতে পারে না। আমার উদাহরণও তেমনি।আপনি আসার আগে আমার কোনো আসক্তি ছিলো না।এখন তো আমি আপনাতে আসক্ত হয়ে গেছি।তাই আপনাকে ছাড়া আমার একটি মূহুর্ত কাটানোও সম্ভব নয়।


দ্বীনদার, রোমান্টিক জীবনসঙ্গী থাকলে কতই না মজা হয়।


◾মুহতারাম: বলো তো আহলিয়া,,কাদের সাহস বেশি? ছেলেদের নাকি মেয়েদের?
আহলিয়া: অবশ্যই মেয়েদের সাহস বেশি।
মুহতারাম: সেটা কীভাবে?
আহলিয়া: এই যে দেখুন,,আপনি যখন আমাকে বিয়ে করতে গেছিলেন তখন কম করে ৪০জন মানুষ নিয়ে গেছিলেন,,কিন্তু আমি যখন আপনার বাড়িতে এসেছি তখন আমি একাই এসেছি!


◾ওফ! বিয়ের পর থেকেই দেখছি আমার এই আমার সেই! কেন আমাদের বলতে পারো না? তা এতোক্ষণ ধরে কি খুঁজছো শুনি?
- ইয়ে মানে আমাদের বোরকা!
(শায়খ আতিক উল্লাহ হাফিঃ)


◾গোসল সেরে বউকে বললাম, "কোন পাঞ্জাবিটা পরা যায় বলুন তো?"
-"কেনো? আমার পছন্দ কি ভালো?"
-"আপনার পছন্দ খারাপ হলে কি আর আমাকে বিয়ে করতেন? পছন্দ ভালো বলেই তো আমাকে বেছে নিয়েছেন।" (আরিফ আজাদ)


◾"তুমি আমার কোন কাজেই সাহায্য করো
নাহ!
- আমি ত তোমাকে ঘরের সব কাজেই সাহায্য করি। যেমনসকালে নাশতা তৈরির জন্য তোমাকে যত্ন করে ডেকে দিই। অফিসে যাওয়ার সময় আমাকে জামা-জুতো পরিয়ে দিতে সাহায্য করি। খাবার বেড়ে দিলে সেগুলো দ্রুত খেয়ে ফেলি, যাতে বাসনকোসন ধোয়ার জন্য তোমাকে বেশিক্ষণ বসে থাকতে না হয় আমি ত তোমার সবকাজেই এভাবে সহযোগিতা করি।"
 (শায়খ আতিক উল্লাহ)



◾এক অপরকে কারু পাশে দেখলে সজ‍্য করতে না পারাও ভালোবাসা।
স্ত্রী: গতকাল কোথায় ছিলেন?
স্বামী: ভয় পেয়ো না। আমি আল্লাহকে ভয় পাই। এমন কিছু করবো না যা হারাম।
স্ত্রী: তা আমি জানি। আর আমি হালাল বিষয়েই ভয়ে আছি।


◾রব্বায়াতুল বাইত আপনি আজ নামাজে সেজদায় এতো সময় নিলেন, কি চাইলেন আল্লাহর কাছে?
-আপনি যেন জান্নাতে হুর না পান!


◾এক অপরের সাথে পুনরায় মিলিত হওয়ার আশা রাখুন।
স্বামী: শুধুমাত্র মৃত্যুতেই যেনো আমাদের বিচ্ছেদ হয়।
স্ত্রী: এবং আল্লাহ যেনো জান্নাতে আবার আমাদের একসাথে করেন।



♻ হে প্রিয়, আমি আপনাকে ততোটাই ভালোবাসতে চাই, যতটা ভালোবাসলে আপনি আমাকে পেয়ে রবের নিকট শুকরিয়া আদায় করবেন..!
আমি আপনাকে ততোটাই ভালোবাসতে চাই, যতটা ভালোবাসলে আপনি আমাকে হারানোর ভয়ে রবের নিকট সেজদায় লুটিয়ে পড়বেন!

আমি আপনাকে ততোটাই ভালোবাসতে চাই, যতটা ভালোবাসলে আপনি আমাকে জান্নাতের সাথী বানানোর জন্য তাহাজ্জুদে অশ্রুসিক্ত হবেন!
প্রিয়! 
আমিই হবো আপনার আকাশ সমান ভালোবাসা, যে ভালোবাসায় কোনো কমতি থাকবে না। ইনশা~আল্লাহ।


● রাগ-অভিমান -


■ বিয়ে করা মানে একটা পারমানেন্ট ঝগড়ার পার্টনার জোটানো|ঝগড়া মানে সেই লেভেলের ঝগড়া।খুব সিলি বিষয় নিয়ে ঝগড়া।অথচ সেসব সিলি বিষয়গুলো আগে ইগনোর করে যেতাম।আর ঝগড়াটা এখন যেন একটা অধিকার। এরপর আর কি!?


দুইজন দুইদিকে মুখ ঘুরিয়ে গাল ফুলিয়ে পাশাপাশি বসে থাকা।এক রাশ অভিমান। অভিমানের কিছুক্ষণ পর কোথা থেকে যেন যুক্ত হয়ে যায় দুজন দুজনকে মিস করা।মিস করা মানে সেই লেভেলের মিস করা।


"আচ্ছা,ও আর কতক্ষণ এইভাবে গাল ফুলিয়ে
থাকবে?ভাল্লাগতেসে না তো।" এরপর ইগোটাকে আঁকড়ে ধরে নিজের ভেতর অভিমান আর মিস করার যুদ্ধ চালিয়ে যাওয়া কিছুক্ষণ। অবশেষে
অভিমানের পরাজয়। আসলে নিজেরাই পরাজিত হই। এরপর•••••


থাক,ওটুকু সেনসর্ড।
বিশাল একটা দেওয়ালে ছোট্ট ছোট্ট করাক থাকা মানে ওই দেওয়ালের মজবুতি নিয়ে সন্দেহ প্রকাশ করা যেতেই পারে। বাট সম্পর্কের ছোট্ট ছোট্ট করাক বড় অদ্ভুতভাবে ফিজিক্সকে বুড়ো আঙুল দেখিয়ে সম্পর্কের মজবুতিটাকে নিয়ে যায় একটা অন্য মাত্রায়।


দু'আ রইলো- প্রত্যেকটা তরুণ তরুণীর জীবনে এই উল্টো সমীকরণের নতুন চ্যাপ্টার যুক্ত হোক।খাঁ খাঁ করা হৃদয় জুড়ে আসুক একটা মনের মত মানুষ।আসুক একটা ঝগড়ার পার্টনার।
অভিমানের ভেতর দিয়ে সীমাহীন মিস করার মানুষ এবং একদম হালালভাবেই। খুব শীঘ্রই।  (মোঃ মিরাজ রহমান)


“যে কোনও ভালোবাসারই আড়াল প্রয়োজন হয়। স্বামীকে ঘরের বাইরে যেতে হয়। স্ত্রীকে মাঝেমধ্যে বাপের বাড়ি যেতে হয়। দুজন সারাক্ষণ চোখের সামনে থাকা ভালোবাসার জন্য পুষ্টিকর নয়”
(বই:দোস্ত, জানেমান,মুহাম্মাদ আতীক উল্লাহ্‌,মাকতাবাতুল আযহার)



◾একজন ভাইয়ের হুট করে তাঁর বিবাহিত স্ত্রীর সাথে সংসারে টুকটাক ঝামেলা হয়!'ঝামেলার মধ্যে রাগান্বিত হয়ে তাঁর স্ত্রীকে গালমন্দ করে বসেন!'তাঁর স্ত্রী রাগে অভিমানে বাচ্চাকে নিয়ে বাড়ি থেকে বের হয়ে যায় সকাল আটটার দিকে!'লোকটির রাগ কমার পর কিছুক্ষণ পরই সে তাঁর স্ত্রী এবং তাঁর সন্তানকে খুঁজতে থাকে কিন্তু,কোথাও না পেয়ে থানায় গিয়ে তাঁর স্ত্রী সন্তানকে খুঁজে দেওয়ার জন্য কান্না জড়িত কন্ঠে আকুল আবেদন করেন!


'তখন থানার অফিসার তাঁকে খাওয়ানোর জন্য নিয়ে যাচ্ছিলো কিন্তু,তখন সে বলছিলো যে "আমার স্ত্রী সন্তানকে ছাড়া আমি কিছু খাবো না আমি আর কখনোই রাগারাগি করবো না আমার স্ত্রী সন্তানকে খুঁজে এনে দিন"!'


এটাই হয়তো ভালোবাসা এটাই হয়তো সত্যিকারের ভালোবাসার সংজ্ঞা!'সংসার জীবনে টুকটাক রাগ অভিমান হবে কখনো কখনো ভুল বুঝাবুঝি রাগ অভিমানটা অনেক দূর চলে যাবে একে অপর থেকে কিছুটা দূরে চলে যাবে কিন্তু,সত্যিকারের ভালোবাসার টান থাকলে ঠিকই এই লোকটির মতো স্ত্রী,সন্তানকে খুঁজে পাওয়ার পর আনন্দে আত্মহারা হ'য়ে যাবে ভালোবাসা সত্যিই সুন্দর সত্যিই সুন্দর!'


◾দুদিন হলো শ্বশুরবাড়ি থেকে বাপের বাড়ি এলাম।সঙ্গে আমার ৫ বৎসরের জেদি মেয়ে আয়েশা আসেনি। সে তার বাবাকে ছাড়া একদণ্ড থাকতে পারে না। তার বাবার একটা কাজ পড়ে গেছে। তাই আসতে পারেনি। আয়েশার বাবাকে কল দিলাম।


ফোনটা ছিল আমার মেয়ে আয়েশার কাছে। আয়েশাকে বললাম আয়েশা তোমার বাবার কাছে ফোন টা দাও। আয়েশা বলল,
- আম্মু..বাবা মরে গেছে।
- কি বলছো তুমি আয়েশা?
- হ্যাঁ আম্মু বাবা মরে গেছে। বিশ্বাস
করো বাবা মরে গেছে। আমি মিথ্যা বলছি না, বাবা মরে গেছে। দাদুকে জিজ্ঞেস করবে আম্মু?


আর স্থির হয়ে দাঁড়িয়ে থাকতে পারছি না।
ফোন টা হাত থেকে মাটিতে পড়ে যায়। আমিও মাটিতে ধপাস। জ্ঞান ফেরার পর দেখি আয়েশা,
আয়েশার বাবা আমার পাশে বসা।
- আপনি নাকি মরে গেছেন?
আয়েশার বাবা, আমি মোড়ে গেছিলাম। মরে যাইনি। (মোড়ে যাওয়ার গল্প)


◾ মানবজীবনের গুরুত্বপূর্ণ এক অধ্যায়ের নাম বিয়ে। বিয়ের মাধ্যমে দুজন নারী-পুরুষের নতুন পথচলা শুরু হয়। জীবনের এই পথ চলায় পারস্পরিক রাগ-অভিমান ও অভিযোগ-অনুযোগ থাকা আনুষঙ্গিক বাস্তবতা। এ বাস্তবতা মেনেই এগুলো দ্রুত মিটিয়ে ফেলতে হয়। দীর্ঘদিন জিইয়ে রাখলে দাম্পত্য জীবনে তিক্ততা চলে আসে।


তুমি অপরাজেয় আলেকজান্ডার হতে পার।কিন্তু সংসার জীবনে জিততে হলে আগে হারতে শেখা লাগবে।নিজের ইগোটাকে পায়ের নিচে পিষতে শেখা লাগবে। সংসারের সমীকরণগুলো বড় অদ্ভুতভাবে উল্টো পথে চলে।


অধিকাংশের প্রথম দিকে  দাম্পত্যে জীবন অনেক সুখের হয়। তারপর পরস্পরের ভুলক্রুটি  গুলো আরো স্পষ্ট ভাবে চোখে পড়তে শুরু করে। তখন শুরু হয় বিভিন্ন মন মালিন‍্য। কিন্তু পরস্পরের উচিত তখন ধৈর্য ধারণ করা এবং পরস্পরে বোজাপরা করা।


দুটি প্লেট একসাথে রাখলে যেমন শব্দ হয় তেমন "স্বামী-স্ত্রী" একসাথে থাকলে মাঝেমধ্যে রাগ অভিমান ঝগড়া হবেই, সবকিছু মানিয়ে নিতে পারলেই জীবন সুন্দর!

▪আল্লাহ তায়ালা বলেন,“তোমাদের স্ত্রীরা তোমাদের জন্য পোশাক স্বরূপ আর তোমরা তাদের পোশাক স্বরূপ।” 
(সুরা আল- বাক্বারাহ: ১৮৭।)
"স্বামী-স্ত্রী" একজন আরেকজনের পোশাকের মতো। পোশাক যেমন আমাদের ইজ্জত-আব্রু হেফাজত করে ও আমাদের সৌন্দর্য বৃদ্ধি করে,
"স্বামী-স্ত্রীর" ভূমিকাও তেমনি। আমাদের কারো পোশাক যদি কখনো ময়লা হয়, তবে সেটা যেমন আমরা একেবারে ফেলে না দিয়ে যত্ন করে পরিষ্কার করি, ঠিক তেমনি স্বামী বা স্ত্রীর কারো কোন ত্রুটি থাকলে সেই কারনে তার পুরোটাই খারাপ, তার সাথে আর ভালো ব্যবহার করা যাবে না, ব্যাপারটা এমন না। বরং, স্বামী-স্ত্রী একজন আরেকজনের সর্বশ্রেষ্ঠ বন্ধু হবে, একজন আরেকজনকে নেকীর কাজে সাহায্য করবে। তাহলেই সম্ভব একটা সুখী পরিবার গড়ে তোলা।



সারাদিন যা-ই হয়ে যাকনা কেন, রাতে "স্বামী-স্ত্রী"
কখনোই আলাদা বিছানায় ঘুমাবেন না, আলাদা ঘুমালে এতে শয়তান সুযোগ নেয় আর দুজনের মনে কুমন্ত্রণা দিয়ে আরো দূরত্ব বাড়িয়ে দেয়, তাই স্বামী রাগ করলে স্ত্রী গিয়ে বলবেন তোমার বুকে ঘুমানো আমার অধিকার, আমি আমার অধিকার থেকে বঞ্চিত হতে পারবো না, আর স্ত্রী রাগ করলে
স্বামী স্ত্রীকে জড়িয়ে ধরে বলবেন, তোমাকে বুকে নিয়ে ঘুমানো আমার অধিকার, আমি আমার অধিকার চাই, দেখবেন মনের সব রাগ নিমিষেই দূর হয়ে যাবে আল্লাহ্(সুবহানাহু ওয়া তা'আলা) ও খুশি হবেন।


রাগ,অভিমান ভুলে,
"ফুরিয়ে যাবার আগেই কথা বলুন,সময় দিন,গল্পের আসর সাজান,আগলে রাখুন। 
কে জানে হয়ত একদিন সে থাকবেনা কিন্তু হৃদয়ভর্তি কথা নিয়ে এ দুনিয়ায় আপনাকে একা থেকে যেতে হলো!" (DrSRKhan)


◾পরিবারের গোপন বিষয়:

একদিন রাসূল(সাল্লাল্লাহু আলাইহি ওয়াসাল্লাম) ফাতিমা(রাদি আল্লাহু আনহা)-এর ঘরে প্রবেশ করে আলী(রাদি আল্লাহু আনহু)-কে দেখতে না পেয়ে বললেন, আলী কোথায়?
উত্তরে ফাতিমা(রাদি আল্লাহু আনহা) বললেন, আমার এবং তার মধ্যে কিছু [মনমালিন্য] হয়েছে।
এ কথা শুনে রাসূল(সাল্লাল্লাহু আলাইহি ওয়াসাল্লাম) ফাতিমা(রাদি আল্লাহু আনহা) -এর উপর রাগান্বিত হলেন এবং ঘর থেকে বেরিয়ে গেলেন।[বুখারী: ৪৪১]



তিনটি শিক্ষা:
১. আলী(রাদি আল্লাহু আনহু) তাঁর স্ত্রী ফাতিমা(রাদি আল্লাহু আনহা)-এর সাথে মনমালিন্য হওয়ার পর ঘর থেকে বেরিয়ে গেলেন; তিনি ঘরে থাকেন নি। কারণ ঘরে থাকলে আরো বেশি মনমালিন্য হওয়ার সম্ভাবনা আছে। তাই নিয়ম হলো ঝগড়া হলে কিছুক্ষণের জন্য দূরে সরে যাওয়া।
২. ফাতিমা(রাদি আল্লাহু আনহা) রাসূল(সাল্লাল্লাহু আলাইহি ওয়াসাল্লাম)-এর প্রশ্নের উত্তরে শুধু বললেন কিছু একটা হয়েছে কিন্ত কি হয়েছে সেটা বলেন নি। অথচ আমাদের বোনেরা কিছু একটা হলেই পিতামাতা সহ আত্মীয়- অনাত্মীয় সব মহলকে জানিয়ে তিলকে তাল বানিয়ে নিজের পায়ে নিজেই কুড়াল মারে।
৩. আবার দেখুন রাসূল(সাল্লাল্লাহু আলাইহি ওয়াসাল্লাম) ও কিন্ত ফাতিমা(রাদি আল্লাহু আনহা)-কে জিজ্ঞেস করেন নি যে, কি বিষয়ে মনমালিন্য হয়েছে? কারণ এটা পারিবারিক গোপনীয় বিষয়। তিনি বিষয়টা খতিয়ে দেখেন নি যদিও তিনি বাবা। অথচ আমরা সব বিষয়েই নাক ডুবিয়ে খতিয়ে দেখি-যার শেষ ফলাফল হল ডিভোর্স। “অতএব, পরিবারের সিক্রেট বিষয়গুলো পিতামাতার কাছেও বলা উচিত নয়”।


♻ প্রিয়, মনে রেখো দাম্পত্য জীবনে কখনও এসে হানা দেবে আর্থিক সমস্যা, কখনও এসে হানা দেবে মিস আন্ডাস্টানডিং সমস্যা,কখনও এসে হানা দেবে
ভালোবাসা কমতির সমস্যা।
প্রিয়,মনে রেখো এগুলোকে পাড়ি দিয়ে আমাদের
পৌছাতে হবে শান্তির নীড়ে..!



মহান আল্লাহ(সুবহানাহু ওয়া তা'আলা)  আমাদের সবার দাম্পত্য জীবন সুখময় করুন। {আমিন}

                       ▬▬▬◄❖►▬▬▬
