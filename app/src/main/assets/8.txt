➖ অনূভুতি

■ শিশুরা অনুকরণপ্রিয়। পরিবারে শিশুদের সবচেয়ে ঘনিষ্ঠ সঙ্গী মা-বাবা। ফলে শিশুর জন্মের পরই মা–বাবার আচরণ অনুকরণ করতে শুরু করে। মা–বাবার ভালো আচরণের পাশাপাশি নেতিবাচক দিকগুলোও শিশুরা খুব দ্রুত রপ্ত করে। এ কারণে সন্তানকে আদর্শ মানুষ হিসেবে গড়ে তুলতে মা–বাবাকে বিশেষভাবে সচেতন হতে হবে। আদর্শ মা–বাবা হতে যা করবেন—


• বিয়ের পর পরই সন্তান হতে দেরি হলে বা সন্তান না হলে সন্তান হচ্ছেনা এটা নিয়ে হায় হুতাশ না করে নিজেদের দ্বীনি জ্ঞানার্জনে এবং ইবাদতে মনোযোগী হোন। অথবা সন্তান, সংসার নিয়ে ব‍্যস্ত থাকলেও কিছু সময় বের করুন দ্বীনি জ্ঞানার্জনের জন্য এবং তা মানার চেষ্টা করুন। অবসর সময় গুলো আড্ডায়, গীবতে, মোবাইল - টিভি নিয়ে ব‍্যয় করা মানে আল্লাহ(সুবহানাহু ওয়া তা'আলার) নাফরমানী করা। যে ফ্রি সময়টা আল্লাহ্(সুবহানাহু ওয়া তা'আলা)  দিয়েছেন তা আল্লাহ(সুবহানাহু ওয়া তা'আলার)  জন্য ব‍্যয় না করা বোকামি। সুতরাং আগে নিজেরা উত্তম মা-বাবা হোন ফলে উত্তম সন্তান আপনা- আপনি হবে। আপনি যেমন সন্তান চান নিজেদের তেমন করুন। কেননা সন্তানরা জন্মের আগে গঠন হবে আপনাদের প্রভাবে এবং বড় হবে আপনাদের অনুসরণ করে।



◾সব বাবা মা বলে,
• আমার বাচ্চাটা কার মতো এতো দুষ্ট হয়েছে?
• আমি তো সে পেঠে থাকা অবস্থায় এসব করিনি!
• ছোট বেলায়ও তাকে এসব দেখাইনি, শিখাইনি!
• তার মতো আমাদের কেউ তো নেই তবে এই স্বভাব পেলো কয়?
জবাব: যদিও আমি অনেক বড় কেউ নয়। তাই উত্তর দেওয়ার যোগ্যতাও আমার নেই। কিন্তু কোনো বিষয়ে বলার আগে এবং তুলে ধরার আগে তা বাস্তব প্রমাণ পেতে হয়, পর্যবেক্ষণ করতে হয়,ধারণা থাকতে হয়। এর উপর বিষয়টা বর্ণনা করতে হয়।  আজ অব্দি আমি এই বিষয়ে ক্লিয়ার হয়েছি বলেই তুলে ধরলাম। যদিও অনেক প্রমাণ আছে এবং যৌক্তি আছে। কিন্তু আমি খুব স্বল্পে উত্তর লিখবো।
প্রমাণ-
১. আমার এক পরিচিত বোন বাচ্চা পেঠে নিয়ে যা ইচ্ছা তাই করতো এবং নেট জগতে ডুবে থাকত। নেট জগতে ডুবে থাকা খারাপ বলছিনা কিন্তু সে যা নিয়ে ডুবে থাকতো তার প্রভাব বাচ্চার উপর পড়েছে। ফলে আজ সে বলে আমি তো তাকে ছোট থেকে গান বাজনা দেখাইনি, এমন শিখাইনি তবে কেন সে এগুলো করে?
এরকম দুই তিন জনের বাস্তব প্রমাণ দেখেছি। বাকি গুলো নাই বললাম।
• বাচ্চাদের উপর কেন শয়তানের প্রভাব পড়ে?
• অধিকাংশ বাচ্চারা বুঝার পর তাদের খারাপ কিছু দেখানো হয়না, শিখানো হয়না, বলা হয়না। তবু কেন শয়তানী প্রভাব দেখা যায়?
এমন হওয়ার আমার ধারণা মতে কয়েকটি কারণ-
১. সহবাসের সময় দোয়া পড়তে হয়।
না পড়লে সন্তানের উপর শয়তানের প্রভাব পড়ে।
২. সন্তান পেঠে থাকা কালীন বাবা মা থেকে সতর্কতার সাথে চলতে হয়, জবান ঠিক রাখতে হয়, খারাপ কিছু দেখা, শুনা এবং বলা থেকে সর্তক থাকতে হয়। অন‍্যতাই তা সন্তানের উপর প্রভাব পড়ে।
৩. সন্তান ভূমিষ্ঠ হওয়ার পর তার কানে আজান দিতে হয়।না দিলে শয়তানের কুমন্ত্রণা সহজ হয়।
৪. বাচ্চাদের নেট জগত এবং দুনিয়ার ফেতনা থেকে বাচিয়ে রাখার চেষ্টা করতে হয় এবং ইসলামিক ভাবে বড় করতে হয়।
এবার বলুন তো, আপনাদের মধ্যে এই কারণ গুলো আছে কিনা? যদি থাকে তবে বলুন কিভাবে আপনার বাচ্চারা শয়তানের প্রভাব থেকে বাচবে? আপনারা মিলন কালে দোয়া না পড়ার কারণে তারা বিন্দু বিন্দু জন্মের কালে শয়তানের প্রভাব পড়েছে এবং তাদের গর্ভে নিয়ে আপনারা দুনিয়ার ফেতনায় মজে ছিলেন তো কিভাবে তারা শয়তানের প্রভাব থেকে বেচে থাকবে? ফেতনা থেকে বেচে থাকবে?



সুতরাং আপনারা নিজেরা নিজেদের সেভাবে পরিবর্তন করতে পারেননি। দয়া করে এখন নিজেদের পরিবর্তন করুন উত্তম সন্তান পাওয়ার জন্য। যাতে সন্তান নিয়ে হলেও দুনিয়া আখিরাতে সফল হোন। শেষ বয়সে আফসোস করতে না হয় জীবন নিয়ে আর সন্তানদের নিয়ে।
দুনিয়ার তালে নাচা থেকে বিরত থাকার চেষ্টা করবেন এবং আখিরাতের কথা বেশি চিন্তা করবেন।



মুসলমানের উচিত নয় দুনিয়ার সাথে তাল মিলিয়ে চলা।কেননা দুনিয়ার সাথে তাল মিলিয়ে চললে ঈমান ধ্বংস ছাড়া আর কিছুই হবে না।
▪ আল্লাহ(সুবহানাহু ওয়া তা'আলা) বলেন,"শয়তান তো তোমাদের পূর্বে বহু দলকে বিভ্রান্ত করেছে তবু কি তোমরা বোঝ না।"
 ( সূরা ইয়াসীন: ৬২ )



আপনার বাচ্চা হচ্ছে না তাতে কি এবং  এত তাড়াহুড়ার প্রয়োজন নেই। কেননা সবার মতো বাচ্চা নিবেন একটার পর একটা এবং ফুড়ুন পাড়ুন সংসার করবেন। সন্তান শুধু নিলেই হবেনা সন্তান না নেওয়ার আগে সন্তানদের হক্ব চিনতে হবে এবং জানতে হবে। অন‍্যতাই সামনে যে পরিস্থিতি আসছে তারা একেবারেই বাবা মায়ের হক্ব চিনবেনা এবং মানবেনা। তাই আপনি প্রথমত সহীহ কুরআন কোর্স করবেন এরপর কোর্স শেষ হলে সম্পূর্ণ কুরআন একবার সুন্দর করে খতম দিয়ে কুরআনিক আরাবিক ল‍্যাঙ্গুয়েজ কোর্স করবেন এসব কোর্স করার পাশাপাশি কিছু ইসলামিক বই পড়ে শেষ করবেন এবং প্রতিটি বই পড়ে আপনি কি শিখলেন, জানলেন, অনুভূতি জাগ্রত হলো তা লিখবেন। এর মধ্যে যদি আপনি প্রেকনেসও যদি হন তবু এসব বাস্তবায়ন করবেন ইনশা~আল্লাহ । এরপর তাফসীর কোর্স করবেন। অফলাইনে সম্ভব না হলে অনলাইনে করবেন। অবহেলায় এবং সময় নেই বলে বলে এড়িয়ে যাবেননা। দুনিয়ার লেখাপড়া, পরিক্ষা এবং সব কিছুর জন্য যেভাবে সময় করে নিচ্ছেন সেভাবেই সময় করে নিবেন । শুধুই রবের সন্তুষ্টির জন্য।আপনি নিজেকে নেক্কার রুপে তৈরি করে নেক্কার সন্তান - সন্ততির উত্তম মা -বাবা হোন।দুনিয়া আখিরাতের দৃষ্টান্ত হোন।



সন্তানদের কুরআন হাফেজ, হাফেজা নিজেই করুন। ছোট থেকে একটা একটা আয়াত সন্তানদের মুখস্ত করান। সম্পূর্ণ মুখস্ত হয়ে গেলে কোনো হাফেজ বা হাফেজা দ্বারা শুদ্ধতা যাচাইয়ের জন্য দিন। যদি বলেন, কুরআন কি আমরা পড়তে জানি বা আমাদের পড়া তো শুদ্ধ নয় বা হুজুররা যেভাবে পারে সেভাবে তো আমরা পারিনা।
না পারলে শিখুন অফলাইনে সুযোগ না থাকলে অনলাইনে শিখুন। হাতে পায়ে মোবাইল টিপছেন অথচ মোবাইলে কুরআন শিখার কত সুযোগ রয়েছে। নিজে শিখে সন্তানদের নিজে হাফেজ/ হাফেজা বানানোর নিয়ত করুন। আপনি মুসলিম হিসাবে আপনার অবশ্যই সহীহ কুরআন জানতে হবে। শুধু হুজুরদের জন্য এটা নাযিল হয় নি। সুতরাং আপনার লাভ-
• নিজে শিখার নেকি।
• অন‍্যকে বা সন্তানদের শিখানোর নিয়তের নেকি।
• অন‍্যকে বা সন্তানদের শিখানোর নেকি।
এগুলো শুধু বেচে থাকা পযর্ন্ত নেকি নয় বরং এগুলো আপনার জন্য মৃত্যুর পরও সাদকাইয়ে জারিয়ার নেকি।
ইনশা~আল্লাহ আমার পরিবারের বাচ্চারা আমার মাধ্যমেই হাফেজ/ হাফেজা হবে এমন নিয়‍্যত রাখুন।



এই ফিতনার যুগে প্রতিটি পরিবারে একটি
স্কুল/কলেজ/ভার্সিটি গড়ে তোলা খুবই জরুরি। যে
স্কুল/কলেজ/ভার্সিটিতে দ্বীন, দুনিয়া ও নৈতিকতা শিখবে আপনার মা-বাব, ভাই-বোন, স্বামী-স্ত্রী ও সন্তানেরা। শিক্ষক হবেন আপনি নিজে।
ইংশা~আল্লহ।
এই ক্ষেত্রে অনেক অভিভাবক  সংসারের ব‍্যস্ত‍্যতার ইস‍্যু দেখাবে। কিন্তু চাকরি, মোবাইলের মাধ্যমে ইনকাম মোট কথা দুনিয়ার সব ক্ষেত্রে তারা অল টাইম ফ্রি। আরো তখন বলে, সারাদিন ফ্রি থাকি তাই ভালো লাগেনা।

সুতরাং নিয়‍্যত রাখুন, আমার অভিভাবকেরা আমাদের যেমন শিক্ষা দিয়েছে আমার পরিবারের সন্তানদের তেমন শিক্ষা নয় বরং এমন শিক্ষা দিবো যেমন শিক্ষা আমার অভিভাবকদেরও উচিত ছিল আমাদের দেওয়ার। ফলে ইনশাআল্লাহ আমাদের পরিবারের সন্তান-সন্ততি দেখে অসভ‍্য অভিভাবকগণ শিক্ষা নিবে কিভাবে সভ‍্য অভিভাবক হয়ে সন্তানদের সভ‍্যতা শিখাতে হয়। বতর্মানের বাচ্চা গুলোর স্বভাব দেখলে বিরুক্ত চলে আসে। কথাও ভালো ভাবে ফুটেনি কি অসভ্যতা। ফলে খুব কষ্ট হয় তাদের অসভ্য অভিভাবকদের উপর। কিন্তু অসভ‍্য অভিভাবকেরা বলে, সন্তানরা নিজ থেকেই অসভ‍্য হয়েছে। অথচ এতটুকু বাচ্চারা নিজ থেকে কিছুই করেনা। যা জেনেছে,দেখেছে তাই তারা করে।
সুতরাং এখন সিদ্ধান্ত আপনার কেমন মা-বাবা হবেন। কেননা  বাচ্চারা কাদা মাটির ন‍্যায়। সুতরাং বাচ্চাদের যেভাবে আদেশ নিষেধ করবেন এবং যেভাবে তাদের সাথে ব‍্যবহার করবেন, যেমন পরিবেশ দিবেন সেভাবেই হবে তাদের চরিত্র, ব‍্যবহার, মন মানসিকতা, বিবেক বুদ্ধি।


আবার সব কিছু আমরা শুধু জানলে হবেনা সহীহ না জানলেও ভুলটাই মেনে চলবো এইটাই স্বাভাবিক।  তাই মানার বিষয় পরে আগে জানতে হবে। না জানলে মানবেন কি।
মা-বাবা হিসাবে আমাদের এই  বই সংগ্রহে রাখা দরকার-
• "সন্তান গড়ার কার্যকরী কৌশল"
• "সন্তানকে বইমুখী করার কৌশল"
• "সন্তানের বয়ঃসন্ধিকালের মনস্তত্ত্ব"
• "শিশুদের সমস্যা আমাদের করণীয়"


সন্তান যখন পড়তে শিখবে তখন যে বই গুলো বাচ্চাকে গিপ্ট দিবেন-
• "শ্রেষ্ঠ প্রন্মের দুনিয়াবিমূখতা"
• "আল্লাহ্ কে, কি তার পরিচয়"
• "আল্লাহ্ আমায় কতটা ভালোবাসেন"
• "রবের সাথে রবের পথে"
• "লা ইলাহা ইল্লাল্লাহ"
• "আল্লাহর সৃষ্টি কত বিচিত্র"


দেখবেন আপনার পরিবর্তনের সাথে সাথে পরিবার, সমাজ, দেশ আপনা-আপনি পাল্টে গেছে।
আপনাদের সংশোধনে নতুন প্রজন্ম পাবে একটা ইসলামিক পরিবার, সমাজ, রাষ্ট্র।

কেননা ছোটবেলায় পরিবার থেকেই যে বাচ্চাগুলো লজ্জাশীলতা, নম্রতা ও বড়দের প্রতি সম্মান এবং ভয় করার মতো অভ্যাস নিয়ে বড় হয়, সে-ই সন্তানরাই বড় হয়ে মানবিক ব্যক্তিত্বসম্পন্ন ও নৈতিকতার মানদণ্ডে টিকে থাকার সম্ভাবনা অনেক বেশী।

অধিকাংশ মুসলিম মা-বাবা মুসলিম হওয়া সত্বেও ইসলামিক বিধিবিধানের ব‍্যাপারে অজ্ঞ। তবু তারা অজ্ঞই থেকে যায় জানার আধো পরিমাণ চেষ্টাও নেই আরো কেউ শুধরে দিলেই দুষ! যার কারণে সন্তান সন্ততিও হয় নিজের ধর্মের ব‍্যাপারে অজ্ঞ কিন্তু বিধর্মীদের কালচারের ব‍্যাপারে হয় সম্মক অবগত আফসোস!


আসলে আগের মুরব্বিগণ এবং বর্তমানেও দেখা যায়, দ্বীন যতটুক মানে না কুসংস্কার তার চেয়েও ডবল মানে। 


এখনো  অনেক মুসলিম  গ্রাম গঞ্জে  বিধর্মীদের মতো নিজেদের দ্বীন বাদ দিয়ে  কুসংস্কার মানতে দেখা যায়। তাদের সেসব দেখলে বুঝা মুশকিল হয়ে যায় তারা কোন ধর্মের। 


কুসংস্কার বাদ দিয়ে নিজেদের কুরআন এবং সুন্নাহর দিকে ফিরিয়ে আনুন। মুসলমানদের উচিত সব কিছু কাফেরদের বিপরীত করা।
▪ আল্লাহ্ বলেন," এরপর আমি তোমাকে প্রতিষ্ঠিত করেছি দ্বীনের বিশেষ বিধানের ওপর। সুতরাং তুমি এর অনুসরণ করো; অজ্ঞদের খেয়াল-খুশির অনুসরণ করো না।" (সূরা আল জাসিয়া: ১৮)


প্রথমত আপনারাই ফিরে আসুন রাসূল(সাল্লাল্লাহু আলাইহি ওয়াসাল্লাম) এর যুগের কালচারে তবেই মুসলিম নতুন প্রজন্ম ফিরে পাবে ইসলামিক কালচার। 

আপনার সন্তানের জন্য দ্বীনি পরিবেশ। ইসলামিক মন মানসিকতা আপনাকেই তৈরি করতে হবে। এর জন্য আগে আপনাকে দ্বীনদার হতে হবে। নামায, রোজা, যাকাত, হজ্জের মধ্যেই ইসলাম সীমাবদ্ধ নয়।

অধিকাংশ যথেষ্ট দ্বীন বুঝা অভিভাবকদের মন মানসিকতা দেখি এমনি তারা বলে, সন্তানদের দ্বীন শিক্ষা দিয়ে  দ্বীন মোতাবেক বড় করবে কিন্তু আফসোসের বিষয় হচ্ছে তারা অধিকাংশ অভিভাবক সন্তানদের দ্বীন শিক্ষা অর্থাৎ নূরানী, মাদরাসা, হেফজখানায় পড়াই ঠিক কিন্তু পরিবার থেকে যে শিক্ষা দিতে হয় এবং সে মোতাবেক চলার সুযোগ, সহযোগিতা করতে হয় তা নিয়ে অবহেলা করে থাকে। যার ফলে তারা দ্বীন শিক্ষা পাই ঠিক কিন্তু চরিত্রে তা বাস্তবায়ন করতে পারেনা অবহেলার নিচেই চাপা পড়ে সুতরাং দ্বীনি শিক্ষা গুলো শুধু  শিক্ষায় রয়ে যায়।
সুতরাং বিয়ের পর পরই সন্তান নিয়াটা গুরুত্বপূর্ণ নয়। গুরুত্বপূর্ণ হলো আগে নিজেকে একজন আদর্শ উত্তম মা এবং বাবা হিসাবে গড়ে তোলা। তবেই আপনার হাতে গড়ে ওঠবে  মুজাহিদ-মুজাহিদা এবং হাসান-হোসাইন, আব্দুল্লাহ এবং মরিয়ম, ফাতেমা, খাদিজা(রাদি আল্লাহু আনহা) দের মতো মহীয়ষী উত্তম সন্তান - সন্ততি। তবেই আপনি সন্তান কষ্ট করে জন্ম দিয়ে এবং লালন পালন করে দুনিয়া- আখিরাতে সফল অভিভাবকের সুমর্যাদা পাবেন। ইনশা~আল্লাহ।



বতর্মানে আর্দশ মা বাবার খুব অভাব।
এই জন্য সন্তানদের প্রথম অধিকার হলো-
সন্তানদের জন্য দ্বীনদার ও ধার্মিক এবং উত্তম পরিবার ও পরিবেশের পিতামাতা চয়ন করা। শুধুমাত্র উভয়ের ব‍্যক্তিগত আনন্দ ও জাগতিক সুবিধাদির দিকে দৃষ্টি না দিয়ে আগত প্রজন্মের কল‍্যাণের দিকে লক্ষ‍্য রেখে বিবাহের পাত্র পাত্রী নির্ধারণ করতে হবে।



অধিকাংশ মা-বাবা শুধু সন্তান সন্ততিদের সংশোধন করতে চাই কিন্তু নিজেদের সংশোধন করার বিন্দু মাত্র চেষ্টা নেই। আবার নিজেদের সংশোধন করতে বললেই রেগে যায়।


যেসব অভিভাবকেরা নিজেদের ভুল এবং অন‍্যায় দেখিয়ে দিলেই ভুলটা দেখানো হয়েছে কেন রেগে যায় এবং অপরাধি বানায় সন্তান বা অন‍্যদের। সেখানে সন্তানরা কিভাবে অন‍্যায় করেও সে অন‍্যায় অভিভাবক হোক যে কেউ দেখিয়ে দিলে রাগারাগি করবেনা! কেননা এমনটা সে তার পরিবারের থেকেই তো শিখেছে এবং দেখেছে।



একটু অসুস্থ অনুভব করলেই,ভালো না লাগলেই, মেহমান আসলেই,বেশি কাজ করলেই,গোসল না করলেই,বেড়াতে গেলেই যে মায়েরা নামায ছেড়ে দে এবং সহীহ পর্দাকে গুরুত্ব দেনা, সবখানে একমাত্র রবের সন্তুষ্টিকে প্রধান‍্য না দিয়ে মানুষের সন্তুষ্টিকে প্রধান‍্য দিবে তাদের সন্তান তাকওয়াবান, আল্লাহ্ওয়ালা, নেক্কার, পরহেজগার হলেও বা কতটুকু হবে যেখানে তার জন্মধাত্রীর ইমান আমল বিগড়ে। সেখানে সন্তানদের ইমান আমল বিগড়ে যাবেনা তাতে সন্দেহ কি! কেননা সন্তান দ্বীনের পথে চললেও কতক্ষণ চলবে একা এবং কতক্ষণ থাকবে ইমানের উপর ঠিকে যেখানে তার পরিবারই দ্বীনের বিপক্ষে।



বাচ্চারা বড় হয় বেপর্দা, অশ্লীলতা, খারাপ ব‍্যবহার এবং আচরণের মধ্যে দিয়ে এবং তা দেখে দেখে। তাহলে মুসলিম বাচ্চারা কিভাবে শিখবে এবং  জানবে পর্দা ফরজ এবং অশ্লীলতা দেখা আর খারাপ আচরণ, ব‍্যবহার পাপ।
তারা তো মা বাবা থেকেই দেখে দেখে বড় হচ্ছে।
তাদের পরিবারেরই নামে মুসলিম। তাহলে তারা কি শিখবে, জানবে, মানবে এবং বুঝবে।



সুতরাং ছোট বয়সী বাচ্চাদের ধরে-বেঁধে শেখানোর কিছু নেই। নিজেদের লাইফে প্র্যাকটিস করলে, বাচ্চারা দেখেই শিখবে। নিজের লাইফে নাই কিন্তু আশা করি, বাচ্চাকে শেখাতে পারবো- এই চিন্তা থেকে বের হয়ে আসুন। আমি যদি চাই বাচ্চা ইসলামিক মাইন্ডের হবে, তাহলে আগে নিজেকেই সেই ছাঁচে গড়ে নিতে হবে।


কাজেই পিতামাতাকে অবশ্যই ইসলামের বিধানগুলি পালন করতে হবে।


◾পারিবারিক কলহ এড়িয়ে চলুন


পারিবারিক কলহ শিশুর মনে সহিংসতার বীজ বপন করে। আর কলহ শিশুকে অন্যের সঙ্গে পারস্পরিক সম্পর্ক গড়তে বাধা দেয়। পরিবারের জ্যেষ্ঠ সদস্যদের সঙ্গে কীভাবে সম্মান দিয়ে কথা বলতে হয়, সেটা শেখান। কখনোই সন্তানের সামনে অন্যের সমালোচনা করবেন না। মা–বাবার নিজেদের মধ্যে সম্পর্ক কতটুকু ভালোবাসা ও শ্রদ্ধার, তার ওপর সন্তানের আচরণ অনেকটা নির্ভর করে। তাই "স্বামী–স্ত্রী" নিজেদের মধ্যে সম্পর্ক জোরদার করার চেষ্টা করুন।



"স্বামী-স্ত্রীর" পারস্পরিক মমতা, বিনম্রতা, ক্ষমা ইত্যাদি সন্তানদেরকে প্রভাবিত করে। কারণ সন্তানেরা পিতামাতাকে অনুসরণ করে থাকে।
তাই মা- বাবার  উচিত সন্তানদের সামনে জগড়ার ব‍্যাপারে সতর্ক থাকা। কেননা মা- বাবার জগড়া সন্তানদের উপর প্রচুর প্রভাব পড়ে ফলে অধিকাংশ সন্তানরা ডিপ্রেশনে ভোগে। সেই প্রভাবও সন্তানের উপর পড়ে।



সুতরাং নতুন প্রজন্মকে পালটানোর কোনো প্রয়োজন নেই। মা-বাবা পাল্টালেই নতুন প্রজন্ম পাল্টে যাবে, মা-বাবা বিধর্মীদের কালচার বাদ দিয়ে ইসলামের সহীহ ইলমে নিজেদের সংশোধন করতে পারলেই নতুন প্রজন্মের চরিত্র ফুলের মতো পবিত্র হয়ে যাবে, ঈমান নিয়েও তারা মজবুত হয়ে ওঠবে। অভিভাবকদের মধ্যে ইসলামের আলো ছড়াতে পারলে নতুন প্রজন্মের মধ্যে ইসলামের আলো আপনা- আপনি ছড়িয়ে যাবে ইনশা~আল্লাহ।



কেননা সন্তানদের জীবনে পিতা-মাতা ও অভিভাবকের স্বভাব-চরিত্র ও লালিত চিন্তা-চেতনার একটা প্রভাব রয়েছে। যে প্রভাবে শিশু-কিশোররা প্রভাবিত হয়। তাদের আক্বীদা, আমল ও আদর্শেই তারা আদর্শবান হয়।
▪ আবূ হুরায়রা(রাযিয়াল্লাহু আনহু) বলেন, রাসূলুল্লাহ (সাল্লাল্লাহু আলাইহি ওয়া সাল্লাম) বলেছেন, "প্রত্যেক শিশুই ফিত্বরাতের উপর অর্থাৎ ইসলামের উপর জন্মগ্রহণ করে। অতঃপর পিতা-মাতা তাকে ইহুদী, নাছারা বা অগ্নিপূজক রূপে গড়ে তোলে।"
( বুখারী হাদীস: ১৩৫৮, মুসলিম হাদীস: ২৬৫৮)
তাইতো তাদের অবহেলায় সন্তানরা যদি পথভ্রষ্ট হয়, তাহলে তার জন্য আল্লাহর কাছে জবাবদিহি করতে হয়।
▪ রাসূলুল্লাহ (সাল্লাল্লাহু আলাইহি ওয়া সাল্লাম) বলেন,"প্রত্যেক পুরুষ তার পরিবারের দায়িত্বশীল, তাকে তার দায়িত্ব সম্পর্কে জবাবদিহি করতে হবে। আর স্ত্রী তার স্বামীর ঘর-সংসার ও সন্তান-সন্ততির ওপর দায়িত্বশীল, তাকে তার দায়িত্ব সম্পর্কে জবাবদিহি করতে হবে।"
( বুখারী-হাদীস: ৮৯৩, মুসলিম: ১৮২৯)



তাই দ্বীনদার এবং জ্ঞানী ব্যক্তিরা সন্তানদের ব‍্যাপারে চিন্তা ভাবনা করে থাকে। জন্মদানের পর থেকে সন্তানদের প্রতি সচেতন হওয়া তাদের দ্বীনের আলোয় বড় করা, দুনিয়ার মুহে নয় আখিরাতের মুহে তাদের বড় করা। অবশ্যই সন্তান-সন্ততির ব‍্যাপারেও কিয়ামতের দিন জিজ্ঞাসিত হবে। তাই সন্তানদের জন্য যেনো জিঙ্গাসিত হতে না হয়, জাহান্নামে যেতে না হয়। সে মোতাবেক তাদের শিক্ষা দান করা। বিয়ের আগে সমস্ত বিষয়ে আল্লাহর সন্তুষ্টি মোতাবেক চিন্তা-ভাবনা জ্ঞানী এবং দ্বীনদার ব্যক্তিরা করে রাখে এবং সে চিন্তা ভাবনা মোতাবেক কাজ করতে পছন্দ করে।



আসলে গভীর ভাবে চিন্তা করলে বুঝা যায়। সব কিছুর মূল হলো ইসলাম। সেসব নির্বোধ এবং জ্ঞানহীন মায়েরা এবং বাবারা যদি একটু বুঝতো এবং বিবেক খাঁটাতো। শুধু  সংসারের কাজ এবং খাওয়া,আড্ডা আর ঘুম নিয়ে পড়ে না থেকে সন্তানদের চরিত্র, ব‍্যবহার,ঈমান প্রভূতির দিকে কেয়ারিং হতো এবং তাদের সে মতো চলার চেষ্টা আর শ্রম দিত তবে কতই না নিরাপদ হতো সবার জীবন এবং আখিরাত। ফলে তাদের শেষ বয়সে এসে স্বামী, সন্তান এবং সংসার নিয়ে আর চিন্তিত 
হতে হতো না। অথচ তারা ঠিকই সন্তান এবং সংসারের প্রতি খেয়াল রাখছে, শ্রম দিচ্ছে  কিন্তু সেসব এমনি খেয়াল রাখা আর শ্রম দেওয়া যা কোনো কাজে আসবে না দুনিয়া এবং আখিরাতে। যা তারা তখন বুঝতে পারেনা যে, তারা কিসের জন্য শ্রম দিচ্ছে। তখনি বুঝতে পারে যখন করার আর কিছু থাকেনা আফসোস ব‍্যতিত।




আপনি আপনার সন্তানদের প্রচুর ভালোবাসেন। এই ভালোবাসার উপহার স্বরূপ সন্তানদের উত্তম চরিত্র, ব‍্যবহার, স্বভাব, আদব কায়দা শিক্ষা দিতে না পারেন। তবে সে ভালোবাসা মূল‍্যহীন। 



হে প্রাণ প্রিয় মা-বাবা, সন্তানদের শুধু শিক্ষিত করে গড়ে তুললেই  আপনি সফল নয়। সন্তানদের চরিত্র, ব‍্যবহার, এবং আদব কায়দায় যদি ভুল থাকে আর ভুল শিক্ষা দিয়ে গড়ে তুলা হয় এবং আপনার সন্তানদের বিশৃঙ্খলা, ব‍্যবহার, আদব- কায়দায় মানুষ বিরুক্তি হয় তবে আপনি ব‍্যর্থ অভিভাবক।



সুতরাং যদি পরিবারকে পাপাচার মুক্ত রাখতে চান, যদি সন্তানদের ফেতনা মুক্ত ভাবে গড়ে তুলতে চান,প্রিয় পরিবার নিয়ে শুধু দুনিয়াতে নয় জান্নাতেও বসবাস করতে চান।
নতুন প্রজন্ম নিয়ে যদি কষ্ট পেতে না চাইলে, একটি ইসলামি পরিবার গঠন করতে চাইলে, দুনিয়ার মুহ কাটিয়ে পরিবার নিয়ে জান্নাতে বসবাস করতে চাইলে। তবে প্রথমত এখন থেকে নিজেদের শুধরান। কেননা নতুন প্রজন্ম অভিভাবকদের অনুসরণ বা অনুকরণ করে থাকে।



যদি নিজের এবং সন্তানদের দুনিয়া এবং আখিরাত দুইটাই সুন্দর করতে চান তবে বিয়ের আগে থেকে দোয়া পড়ুন নামাজে, সিজদায়, তাসবীহ বানিয়ে
•"হে আমাদের রব, আপনি আমাদেরকে এমন স্ত্রী ও সন্তানাদি দান করুন যারা আমাদের চক্ষু শীতল করবে। আর আপনি আমাদেরকে মুত্তাকীদের নেতা বানিয়ে দিন।" (সূরা-আল ফুরকান :৭৪)

•رب هب لي من لدنك ذرية طيبة إنك سميع الدعاء

উচ্চারণ : "রব্বি হাবলি মিল্লাদুনকা জুররিয়্যাতান
ত্বয়্যিবাতান, ইন্নাকা সামিউদ দোয়া।"
অর্থ: "হে, আমার পালনকর্তা! আপনার নিকট থেকে আমাকে পুত-পবিত্র সন্তান দান করুন। নিশ্চয়ই আপনি প্রার্থনা শ্রবণকারী।" (সূরা আল-ইমরান: ৩৮)


•رَبِّ إِنِّي لِمَا أَنزَلْتَ إِلَيَّ مِنْ خَيْرٍ فَقِير

উচ্চারণ: "রব্বি ইন্নি লিমা আনজালতা ইলাইয়্যা মিন খাইরিন ফাকির।"
অর্থ: "হে আমার প্রভু! আপনি আমার প্রতি যে অনুগ্রহ নাজিল করবেন, আমি তার জন্য ফকির হয়ে বসে আছি।" (সুরা কাসাস : ২৪)

কুরআন থেকে আরবিটা দেখে পড়বেন। ইনশা~আল্লাহ।



এবং যেদিন থেকে সন্তানের মা বাবা হবেন সেদিন থেকে রবের কাছে কান্না নিয়ে দোয়া করতে শুরু করবেন,হে আল্লাহ্ আমাকে যে রহমতের  সন্তান দিয়েছেন মেয়ে সন্তানকে চারিত্রিক, রূপ, গুণ সব খাদিজা,  ফাতেমা, মরিয়ম(রাযিয়াল্লাহু আনহুমা) দের মতো বানিয়ে দিন এবং ছেলে সন্তানকে আবু বক্কর(রাযিয়াল্লাহু আনহু) , আলী(রাযিয়াল্লাহু আনহু), ওমর(রাযিয়াল্লাহু আনহু), ওসমান(রাযিয়াল্লাহু আনহু) দের মতো বানিয়ে দিন।



সেভাবেই যেনো আমি তাদের গড়ে তোলতে পারি এবং তাদের বিয়ের উপযুক্ত সময় হলেই মেয়েদের জন্য  হযরত আলী(রাযিয়াল্লাহু আনহু), ওমর(রাযিয়াল্লাহু আনহু), ওসমান(রাযিয়াল্লাহু আনহু) দের মতো উত্তম পাত্রের ব‍্যবস্থা করে দিন। ছেলেদের জন্য ফাতেমা, মরিয়ম, আয়েশা(রাযিয়াল্লাহু আনহুমা) দের মতো পাত্রীর ব‍্যবস্থা করে দিন।



হে আমার রব, এই সন্তানদের উসীলাই যেনো আমরা বাবা মা জান্নাতুল ফেরদৌস পেতে পারি। {আমিন} 


আপনি আরো সুন্দর ভাবে নিজ থেকে দোয়া করে যেতে পারেন। কেননা দোয়ার শক্তি এত বেশি যে, ভাগ‍্য পযর্ন্ত বদলে যেতে পারে। অবশ্যই আল্লাহ্ উত্তম ফয়সালাকারী এবং আল্লাহর উপর ভরসা রাখবেন।
▪ আল্লাহ্ বলেন, "যে ব‍্যক্তি আল্লাহকে ভরসা করে তার জন্য তিনিই যথেষ্ট। তিনি তার কাজ পূরণ করবেন।" ( সূরা বাকারা: ১৫২)

আল্লাহ্ সবাইকে সহীহ হেদায়েত দিক।{ আমিন}


● আদর্শ মা হোন-


■ আদর্শ পরিবার,সমাজ, রাষ্ট্র গঠনে মায়ের ভূমিকা মূখ‍্য। কেননা মায়েরাই পরিবার এবং বংশের উজ্জল তারা গুলো লালিত পালিত করে।মায়েরাই চাইলে ১টা উম্মাহকে উচ্চ করতে পারে এবং চাইলে ধ্বংস করে দিতে পারে।  মাই পারে ১টি পরিবার, ১টি বংশ এবং নতুন প্রজন্মকে জান্নাত অথবা জাহান্নামমই করতে। তাই মা পারে পরিবার এবং নতুন প্রজন্মকে জান্নাত অথবা জাহান্নামে ঠেলে দিতে। 


◾ মা থেকে মাদ্রাসা:

হযরতওয়ালা মুফতী সাহেব হুজুর দামাত বারাকাতুহুম বলেন, প্রত্যেক মা একটি করে মাদ্রাসা। প্রতিটি সন্তান জীবনের প্রথম শিক্ষা মা থেকে পায়। আর ঐ শিক্ষাটার অনেক প্রভাব মানুষের জীবনে পড়ে। অনেককে দেখা যায় দাঁড়ি-মোছ নাই, সুন্নতি লেবাস নাই অথচ ঘুষ খায় না। এর কারণ জিজ্ঞেস করলে বলে, “আমার মা আমাকে বলেছে বেটা জীবনে আর যাই করিস কখনো ঘুষ খাবি না। তাই আমি কখনো ঘুষ খাই না।” আরেকবার হযরতওয়ালা মুফতী সাহেব হুজুর দামাত বারাকাতুহুম বলেন, "প্রত্যেক মা একটা করে মানুষ গড়ার কারখানা। মা থেকেই তো মাদ্রাসা।এই জন্য আমাদের মাতৃজাতিকে আগে ঠিক করতে হবে।
( শাইখুল হাদীস মুফতী মনসূরুল হক দা.বা. জামি‘আ রাহমানিয়া আরাবিয়া মাদরাসা)



তাইতো মায়ের মর্যাদা বাবার চেয়েও বেশি। হাদীসে আছে,
▪ মায়ের গর্ভধারণের অবর্ণনীয় দুঃখ-কষ্ট, অসাধারণ ত্যাগ স্বীকার, জন্মদানের অসহ্যকর ব্যথা-বেদনা, স্তন্যদানের কঠিন ঝামেলা এবং লালন-পালন ও সেবা-যত্নের জন্য দিন-রাত কঠোর পরিশ্রমের পশ্চাতে রয়েছে মহান আল্লাহ(সুবহানাহু ওয়া তা'আলার) পক্ষ থেকে এক বিরাট হিকমত। রয়েছে দুনিয়া ও আখিরাতে মহাপুরস্কার। সীমাহীন কষ্ট স্বীকার ও মহা এমন কর্মযজ্ঞের কারণেই ইসলামী শরী'আতে মায়ের স্থান, সম্মান, মর্যাদা ও অধিকার পিতাসহ সবার শীর্ষে।
▪ আবু হুরায়রা (রাযিয়াল্লাহু আনহু) হতে বর্ণিত, তিনি বলেন,"জনৈক ব্যক্তি জিজ্ঞেস করল, 'হে আল্লাহর রাসূল (সাল্লাল্লাহু আলাইহি ওয়া সাল্লাম) আমার নিকট হতে সর্বোত্তম ব্যবহার পাওয়ার সর্বাধিক হক্বদার কে? তিনি বললেন, তোমার মা। লোকটি বলল, তারপর কে? তিনি বললেন, তোমার মা। লোকটি বলল, তারপর কে? তিনি বললেন, তোমার মা। লোকটি আবারও বলল, তারপর কে? তিনি বললেন, তোমার পিতা।"
▪ অপর এক বর্ণনায় আছে, রাসূলুল্লাহ (সাল্লাল্লাহু আলাইহি ওয়া সাল্লাম) বলেছেন, "তোমার মা, অতঃপর তোমার মা, অতঃপর তোমার পিতা, তারপর তোমার নিকটাত্মীয়রা।"



একজন আদর্শ মা পারে সন্তানদের আদর্শ ভাবে গড়ে তোলতে।


◾তুমি আমাকে পরিপূর্ণ দ্বীনদার মা দাও, আমি তোমাকে চেতনাসম্পন্ন জাতি দেবো।
একজন মা একটি পরিবারের চালিকা শক্তি, একজন সন্তানের মহাপরিচালিকা। সন্তানের জীবনে বাবার ভূমিকা কম নয়, তবে মায়ের ভূমিকাই মুখ্য।
আমরা অনেকেই আছি, যারা দ্বীনি পরিবেশ পাইনি, এর কারণে আমরা অনেকেই দ্বীন জ্ঞানহীন।
এর ফলে শয়তানের প্ররোচনায়, নফসের ধোঁকায় আমরা বিভিন্ন ভাবে পথভ্রষ্ট হয়েছি।
আল্লাহর অশেষ রহমতে আমাদের অনেকের দ্বীনের বুঝ এসেছে (আলহামদুলিল্লাহ)।



যেহেতু আমরা দ্বীনি পরিবেশে বড় হয়নি, সেহেতু আমাদের মধ্যে অনেক দুর্বলতা রয়েছে। যা পরবর্তী প্রজন্মকে আদর্শ জাতি হিসেবে গড়ে তুলতে প্রতিবন্ধকতা সৃষ্টি করতে পারে। 
কিন্তু আমরা চাই আমাদের পরবর্তী প্রজন্ম, এই সমস্যার সম্মুখীন যেনো না হয়। তারা  যেন দ্বীনি পরিবেশ পেয়ে জাতির শ্রেষ্ট উম্মাহ্ হিসেবে বড় হয়ে উঠুক।
তাই সর্বপ্রথম আমাদের করণীয় নিজেকে একজন আদর্শ নারী হিসাবে, একজন আদর্শ স্ত্রী হিসাবে এবং একজন আদর্শ মা হিসাবে গড়ে তোলা। 
ইবনুল কায়্যিম রহিমাহুল্লাহ বলেছিলেন, ‘উম্মাহর অর্ধেক নারী, বাকি অর্ধেক জন্ম দেনও এই নারীই। তাই নারীই একটি উম্মাহ।’



এই কথার প্রেক্ষিত আমারও বলতে ইচ্ছা করে, ‘উম্মাহর এই অর্ধেক নারীর দ্বীনদারিতার ওপর অনেকাংশে নির্ভর করছে উম্মাতে মুহাম্মাদির কত অনুপাত জান্নাতের সদর দরজায় পা রাখবে, উম্মাতে মুহাম্মাদির কতজন সেদিন হাশরের ময়দানে শহীদি সম্মানে উত্থাপিত হবে, কত শহীদ সেদিন দাবি জানাবে রবের নিকট প্রিয় দ্বীনদার মাকে জান্নাতে সাথে করে নিয়ে যাওয়ার জন্য।’ আমারও বলতে ইচ্ছা করে, ‘উম্মাহর অর্ধেক নারী যদি হতো দ্বীনদার জননী, হয়ত পুরো উম্মাহর সামনে থাকত জান্নাতের সরণী।’



সুতরাং যাঁরা নিজেদের ভবিষ্যৎ প্রজন্ম নিয়ে ভাবেন, নিজেদের সন্তানদেরকে আদর্শ  মুসলিম উম্মাহ হিসেবে গড়ে তুলতে চান, যারা হবে আমাদের জীবিত এবং মৃত অবস্থায় নেককার উত্তরসূরী। 
যাঁরা একজন আদর্শ স্ত্রী এবং একজন আদর্শ মা হতে চান, সেই সমস্ত দ্বীনি বোনদের উচিত দ্বীন নিয়ে আরো সচেতন হওয়া। মায়েদের উচিত দ্বীনি জ্ঞানার্জন করা। তবেই আপনি আপনার সন্তানকে আদর্শ করে গড়ে তোলার পদ্ধতি জানবেন।
মায়েদের উচিত বিভিন্ন ইসলামিক বই কুরআন, হাদিস চর্চা করা। নিচের বই গুলোও পড়া।

• "হে বোন কুরআন তোমাকে মা বলেছে"
• "আদর্শ সমাজ গঠনে নারী"


◾একজন আরবীয় মা তাঁর বাচ্চাদের কে কুরআনে বর্ণিত ২৫ জন নাবিয়্যানা বাবা আদম থেকে সাইয়্যেদুনা মুহাম্মাদ(সাল্লাল্লাহু আলাইহি ওয়াসাল্লাম) পর্যন্ত পেন্সিলের তুলিতে নাম ও সংক্ষিপ্ত চিত্রের মাধ্যমে পরিচয় শিখাচ্ছেন।
মাশা-আল্লাহ, সুবহানাল্লাহ।



◾ ঘটনাটি দিলকে নাড়া দেয়! 
 মাওলানা তারিক জামিল বলেছেন,
• আমি পৃথিবীর অনেক গুলো রাষ্ট্রের মধ্যে, কয়েকটি রাষ্ট্র সফর করেছি, এর মধ্যে জর্ডান সফরের একটা অংশ তুলে ধরছি।
• আমি আর আমার স্ত্রী যখন জর্ডানে পৌঁছে গেলাম, তখন তাবলীগ জামাতের আমীর সাহেব, আমাদেরকে তাদের বাসায় নিয়ে গেলেন।
আমরা দুজনেই ভীষণ অবাক হলাম, মাত্র দু কক্ষ বিশিষ্ট একটা ঘর, ঘরের মধ্যে এক পাশে কিছু থালা বাসন, তরকারির ঝুড়ি, একটা কাঠের উপর জড়ো করা কয়েকটি কাপড়, আর আরাম করার জন্য একটা মাদুর, ও দুই খানা ইট।
• আমার স্ত্রীকে নিয়ে এক কক্ষে আর আমাকে আরেক কক্ষে নিয়ে গেলেন। উনার মোট ছয়টি মেয়ে, যারা সবাই পরিপূর্ণ পর্দা করে, আর একটা খুব ছোট ছেলে বাচ্চা কোলে।
• ছেলেটির বয়স যখন একদিন, তখনই তার মা, কালো একটা কাপড় দিয়ে বাচ্চার চোখ বেঁধে দুধ পান করায়। এখন ওর বয়স এক বছর, ওর যখন দুধ খাওয়ার নেশা চাপে, তখনই কালো কাপড় টা মায়ের হাতে তুলে দেয়। বোনদের সাথে কিতাবের উপর হাত দিয়ে পড়ার চেষ্টা করে।
• আমার স্ত্রীকে খাবার দেওয়ার পর, তিনি এইসব দৃশ্য দেখে দোয়া না পড়েই খাবার মুখে দিতে গেলেন। ৪ বছরের পিচ্চি মেয়ে, আমার স্ত্রীর হাত চেপে ধরলেন, আর বললেন দোয়া না পড়লে খাবার খেতে দেবোনা। এইসব দৃশ্য আমি খুব উপভোগ করছিলাম আর জুতা পায়ে দিচ্ছিলাম, পিচ্চি টা দৌঁড়ে এসে বললো, চাচা আপনি তো বাম পায়ের জুতা আগে পায়ে দিছেন, এখন খুলে আবার ভাল করে দোয়া পড়ে জুতা পায়ে দিন।
• আমি চিন্তায় বিভোর হয়ে গেলাম, এটা কেমন মা, যার ৪ বছরের মেয়ে, আমার মতো মাওলানার ভুল ধরিয়ে দেয়। আমি আমির সাহেবের সাথে রাস্তায় বের হয়ে একটা গাড়িতে উঠলাম, ড্রাইভার মাতাল থাকার কারনে হঠাৎ এ্যাকসিডেন্ট করে গাড়িটি। এবং আমার চোখের সামনেই আমির সাহেব ইন্তেকাল করেন।
• সবাই মিলে ধরাধরি করে লাশটা নিয়ে এলাম, উনার স্ত্রী, কন্যা লাশ দেখে দোয়া পড়লেন, যেখানে আমারই ইচ্ছা করছে চিৎকার করে কান্না করতে, সেখানে উনার পরিবারের কারোরই কান্নার আওয়াজ শুনতে পেলাম না।
• আমার স্ত্রী এসে হাতে কিছু টাকা ধরিয়ে দিয়ে বললেন, ভাবী ভাইয়ের দাফনের ব্যবস্থা করতে বলেছে দ্রুত!
• আমি সবকিছু এনে দেখি, আমার স্ত্রী একা একা কান্না করছে, আমাকে দেখে জড়িয়ে ধরে ভীষণ জোরে-জোরে কান্না শুরু করে দিলো, আমি তার মুখ চেপে ধরে আওয়াজ বন্ধ করলাম, বললাম কি হয়েছে?
• আমাকে বললো, ওগো আমাকে ক্ষমা করো, তোমার উপযুক্ত স্ত্রী আজও হতে পারিনি, ঐ দেখো, ভাইয়ের পরিবারের সবাই নামাজে দাঁড়িয়ে কান্না করছে, আল্লাহর কাছে তার মাগফেরাত কামনা করছে।
• ওগো এতো ধৈর্যশীলা পরিবার ও কি এখনো আছে। আমি আমার স্ত্রীকে সান্ত্বনা দিয়ে বাহিরে এসে, লাশের বাকিটুকু কাজ সমাধান করলাম।
• রাতের বেলায় হঠাৎই ঘুম ভেঙ্গে গেলো কান্নার শব্দে। আস্তে-আস্তে উঠে গিয়ে দেখি, ভাবী সাহেবা তার ছয় মেয়েকে নিয়ে তাহাজ্জুদ সালাতে কান্না করছে।
• কি অবাক করা বিষয় এই ৪ বছরের বাচ্চা মেয়েও মায়ের সাথে সমানে দোয়া করে যাচ্ছে, মনোযোগ দিয়ে দোয়া করা শুনতে লাগলাম। 
এতো দারুণ দোয়া যে, শুনতে শুনতে কখন যে, আমার চোখের পানি দাড়ি ভিজে মাটিতে পড়ছিল, তা নিজেও জানিনা।
• আল্লাহর কাছে বললেন, তার বিয়ের উপযুক্ত মেয়েকে যেন আল্লাহ দ্রুতই কোন ব্যবস্থা করে দেন , আর ও বললেন, ইয়া আল্লাহ আমাদেরকে উত্তম রিযিক দান করো।
• আমি ফজরের সালাতের পরে একটু ঘুমিয়ে পড়লাম, ঘুম থেকে উঠে শুনি, শহরের নাম করা তিন জন হুজুর প্রচুর পরিমাণে মোহরানা নিয়ে, তার তিন মেয়েকে বিয়ের প্রস্তাব দিয়েছে, উনি রাজি হওয়ায়, দুপুরে বিয়ে।
• আমার খুব কান্না চলে আসলো, উনি কেমন রমনী, যে কিনা রাতের বেলায় দোয়া করতেই ভোর বেলায় ফল পেয়ে যান!
• আল্লাহ তায়ালা এধরনের পরিবার আমাদেরকেও দান করুন। {আমিন}



◾ মা যখন বেদ্বীন:


মায়েরা সন্তান গর্বে নিয়ে বাহিরে ঘুরাঘুরি করা, টিভি দেখা, গান- বাজনা ইত্যাদি পাপাচার করা,মুখের জবান ঠিক না রাখা ইত্যাদি মা- বাবার এসব কর্ম কান্ড সন্তানদের উপর প্রভাব পড়ে থাকে।
গর্বভতি হলেই দোড়াদোড়ি, হা হুতাশ এবং বলাবলি না করে ধৈর্য্য ধরুন এবং ইবাদত আর দোয়া বাড়িয়ে দিন। কোনো ডাক্তার বদ্ধ কোনো কিছুর কাছে দোড়াদোড়ি না করাই উত্তম।



আফসোসের বিষয় হচ্ছে,
গর্বভতীরা সন্তানকে সুস্থ‍্য রাখতে যথেষ্ট সচেতন।যেমন: খাওয়া দাওয়া, কাজ কর্ম থেকে শুরু করে হাটা বসাও সচেতনতার সাথে করে যাতে সন্তান সুস্থ‍্য থাকে। কিন্তু সন্তানের মস্তিষ্ক সুস্থ‍্য রাখতে সচেতন তো দূরের খেয়ালও রাখেনা সন্তানের মস্তিষ্কের ব‍্যাপারে। যেমন: কথাবার্তা, ইবাদত, মোবাইল ঘাটাঘাটি এই সব কিছু গর্বভতী মা যেভাবে করবে তা সন্তানের উপর প্রভাব পড়বে ফলে সন্তানের মস্তিষ্ক সেভাবেই হবে অর্থাৎ জ্ঞান বুদ্ধি, আদব স্বভাব। যা কুরআন হাদিসেও রয়েছে এবং এর অনেক বাস্তব প্রমাণও রয়েছে তার মধ্যে আব্দুল কাদের জিলানী অন‍্যতম। তার মা গর্ভবস্থায় বেশি বেশি কুরআন তেলোয়াত করতো ফলে তিনি অর্ধেক কুরআন গর্ভে থাকতে মুখস্থ করে নিয়েছিলেন। সুবহানাল্লাহ্।
সুতরাং আজকের গর্ভবতীদের দেখলে বুঝা যায় তারা সুস্থ‍্য সন্তান চাই কিন্তু সুস্থ‍্য মস্তিষ্কের সন্তান চাইনা। তারা তালাশ করতে ব‍্যস্থ সন্তান গর্ভে কিভাবে সুস্থ‍্য থেকে জন্মাবে। কিন্তু তারা তালাশ করে না সন্তান গর্ভে কিভাবে আল্লাহ(সুবহানাহু ওয়া তা'আলার)  কালাম এবং আদব কায়দা, লজ্জাশীলতা নিয়ে জন্মাবে।

◾সন্তানকে সময় না দেওয়া মা:


বর্তমানের মায়েরা প্রচুর ফ্রি টাইম পাই। সেই টাইমটাও তারা সন্তানদের চরিত্র গঠনের দিকে দিতে চাইনা। সেসব মায়েদের যখন বলা হয়, আন্টি বা আপু আপনারা তো অনেক ফ্রি টাইম পাচ্ছেন সে টাইম গুলো কাজে লাগান ইবাদতের রুটিন করে বেশি বেশি ইবাদত করুন। তখন বলে, আমাদের এত সময় আছে নাকি! বাচ্চা গুলোকে এমন করতে হয়, তেমন করতে হয় ইত্যাদি ইস‍্যু। আবার তারাই বলে, আমাদের অনেক সময় আছে একটা জব পেতাম বসে বসে বা গিয়ে হলেও টাইমটা কাজে লাগিয়ে ইনকাম করতে পারতাম! অথচ তাদের ইনকাম করার কোনো প্রয়োজনও নেই। আসলে সেসব জ্ঞানহীন, নির্বোধ মায়েদের বাচ্চাদের সময় দিয়ে বাচ্চাদের আখলাক, ব‍্যবহার, স্বভাব সুন্দর করার এবং শিখানোর সময় থাকেনা, ইবাদত করার সময় থাকেনা। বাকি সব কিছুর জন্য তাদের সময় থাকে এবং অলসতাও নেই। অথচ এই সন্তানদের পিছনে সময় ব‍্যয় করলেই মৃত্যুর পর সাদকায়ে জারিয়ার নেকি পাবে ফলে দুনিয়া আখিরাতে সন্তানদের নিয়ে আর কষ্ট হবেনা। কিন্তু ইনকাম করতে গিয়ে বিভিন্ন পাপ হয়ে যেতে পারে এবং এই ইনকাম বা কাজ এতটা গুরুত্বপূর্ণও নয় শুধু মাত্র কিছু দিনের জন্য ভোগ। অথচ ইনকামের ব‍্যাপারে মায়েরা জিজ্ঞাসিত হবেনা কেননা ইনকামের দায়িত্ব পুরুষদের উপর দেওয়া হয়েছে। 


কিন্তু তাদের জিজ্ঞাসা করা হবে সন্তান এবং স্বামীর সংসারের দায়িত্বের ব‍্যাপারে। 
রাসূল(সাল্লাল্লাহু আলাইহি ওয়াসাল্লাম) বলেছেন," স্ত্রী তার স্বামীর ঘর-সংসার ও সন্তান-সন্ততির ওপর দায়িত্বশীল, তাকে তার দায়িত্ব সম্পর্কে জবাবদিহি করতে হবে।" আসলে শয়তানে এদের নাড়াই আর তারা নড়ে! এরপরও তারা নাকি উত্তম সন্তান, উত্তম সংসার, উত্তম জীবন এবং জান্নাত আশা করে! রান্না-বান্না এবং নিজেদের ইচ্ছা মতো সন্তানদের শাসন করে আর সময় পেলে আড্ডায় মজিয়ে  থাকার নাম সংসার জীবন নয়।


• এরপরও সেই মায়েরাই আবার বলতে দেখি,
" যদি ভাগ্য লেখার দায়িত্বটা তার মায়ের হাতে থাকতো! পৃথিবীতে কোনো সন্তানের ভাগ্য খারাপ হতো না!" আসলে এই মনোভাব বিধর্মী মায়েদের মানাই তবে মুসলিম মায়েদের এমন মনোভাব মানাই না। কেননা বিধর্মীরা প্রকৃত রবের ব‍্যাপারে অঙ্গ। কিন্তু মুসলিম মায়েদের অবশ্যই  প্রকৃত রবের ব‍্যপারে যথেষ্ট জ্ঞান আছে। বাবা মা সন্তান সন্ততি এগুলো শুধু দুনিয়ার সম্পর্ক আখিরাতে এগুলোর কোনো মূল্য থাকবেনা। সেখানে শুধু ইবাদত এবং ভালো কাজের মূল্য পাওয়া যাবে। "যদি ভাগ্য লেখার দায়িত্বটা তার মায়ের হাতে থাকতো! পৃথিবীতে কোনো সন্তানের ভাগ্য খারাপ হতো না.!" মুসলিম মায়েদের এমন মনোভাব আসার আগে মনে রাখা উচিত আমি যা জানি না যিনি সব জানেন। গভীর সমুদ্রের তল দেশে কি আছে তাও তিনি জানেন। সে রব ভাগ‍্য লিখতে কিভাবে ভুল করতে পারেন! বরং তিনিই উত্তম, নিখুঁত ভাবেই আমার সন্তান এবং আমাদের সকলের ভাগ‍্য লিখেছেন।
▪ আল্লাহ বলেন, "আমি সব কিছু সৃষ্টি করেছি নির্ধারিত পরিমাপে, আমার আদেশ তো একটি কথায় নিষ্পন্ন, চোখের পলকের মতো।"
( সূরা কামার: ৪৯-৫০)


মায়েদের বিশ্বাস রাখা উচিত,যদি আমার হাতে দিত ভাগ‍্য লিখার দায়িত্ব তবে অবশ্যই অনেক ভুল হতো। কেননা আমাদের চোখের সামনে ঘটা বিষয়টিরও সঠিকটা জানতে পারিনা শুধু চোখে যা দেখি তাই বলি। তাই আমার সন্তানের ভাগ‍্য লেখার দায়িত্ব যদি আমার হাতে দেওয়া হতো তবে তা কতই না ভয়াবহ হতো!


অধিকাংশ শিক্ষিতা মায়েরা হয়তো বলবেন, লেখাপড়া করে যদি কিছু হওয়া না যায় তবে সে লেখাপড়ার কি মূল্য! ফলে তারা চাকরি করতে ব‍্যাকুল হয়ে পড়ে।


আসলে কিছু মানে কি শুধু বাহিরের চাকরি? মায়েদের  বাহিরের চাকরি না করলেও মূল‍্য  আছে। একজন মা শিক্ষিতা হওয়ার ফলে ঘরে বসেই সন্তানদের শিক্ষিত করে তুলতে পারে। হয়তো বলবেন এটি অসম্ভব! তবে শুনুন- 


◾ পিতৃহারা ৭/৮ বছর বয়সের ছেলেটি স্কুল হতে বাড়ীতে এসে মাকে বলল,
"মা"-- প্রিন্সিপাল আমাকে আদর করে কিছু ক্যান্ডি দিয়েছে,, আর-- তোমার জন্য এই চিঠিটা,,, মা চিঠিখানা খুলে পড়ে কেঁদে ফেললেন,, মায়ের চোখে জল দেখে ছেলেটি বললো --"মা" কাঁদছো কেনো? চোখ মুছতে মুছতে মা বললেন-- "বাবা" এটা আনন্দের কান্না,,,,, বলেই ছেলেটিকে চুমু দিয়ে বললেন,; আমার জিনিয়াস বাবা,; তোকে চিঠিটা পড়ে শোনাই,, মা আনন্দের সাথে চিৎকার করে স্যারের লেখার ভাষা বদলে নিজের মত করে পড়তে লাগলেন,,,,, "ম্যাম"
 আপনার ছেলেটি সাংঘাতিক জিনিয়াস,,
আমাদের ছোট্ট শহরে ওকে শিক্ষা দেওয়ার মত
শিক্ষক আমাদের নেই;; তাই--যদি পারেন আপনার ছেলেকে বড় শহরে কোনো স্কুলে ভর্তি করে দিলে ভালো হয়,, এই ছেলেটি একদিন বিশ্বে প্রচুর সুনাম অর্জন করবে,, পত্রখানা পড়েই মা, ছেলেটিকে চুমু দিয়ে বললেন, এই জিনিয়াস ছেলেটিকে আমি নিজেই পড়াবো,,, মা নিজেই শিক্ষা দিয়ে ছেলেটিকে যুক্তরাষ্ট্রের তথা সমগ্র পৃথিবীর অন্যতম শ্রেষ্ঠ বৈজ্ঞানিক বানালেন,, "টমাস_আলভা_এডিসন"
বৈদ্যুতিক বাল্ব, শব্দ রেকর্ডিং, মুভি ক্যামেরা বা চলমান ছবি ইত্যাদি সহ হাজারো আবিষ্কার তাঁর;;
মায়ের মৃত্যুর পর টমাস এডিসন একদিন সেই ছোট্ট গ্রামে মায়ের সেই ছোট্ট বাড়ীতে গিয়ে ঘর পরিষ্কারের সময় স্কুলের প্রিন্সিপ্যালের দেয়া চিঠিটা পেল,, চিঠিখানা পড়ে টমাস কেঁদে দিল!!
তাতে লেখা ছিল,
"ম্যাডাম--
আপনার ছেলে টমাস এডিসন একজন মেন্টালি
রিটার্ডেড;; সে এতটাই নির্বোধ যে- তাকে শিক্ষা দেওয়ার মত ক্ষমতা আমাদের নেই।
কার"ও আছে বলেও আমাদের জানা নেই,, আপনার ছেলের কারণে আমাদের স্কুলটির সুনাম ক্ষুন্ন হবে,, তাই কমিটির সিদ্ধান্ত অনুযায়ী আপনার ছেলেকে স্কুল থেকে স্থায়ীভাবে বহিস্কার করা হল।



শিক্ষনীয়:
সন্তানের সাথে সর্বদাই পজিটিভ আচরন করবেন,
বাসস্থান হল সর্বশ্রেষ্ঠ শিক্ষা প্রতিষ্ঠান এবং মা হলেন সর্বশ্রেষ্ঠ শিক্ষক!



এডিশনের মা শিক্ষিত না হলে এডিশনকে এত বড় বৈজ্ঞানিক বানাতে পারতোনা। আবার আব্দুল কাদের জিলানির মা পরহেজগার,তাকওয়াবান এবং দ্বীনদার যদি না হতো তবে তার সন্তান একজন বড় পীর হতো না। তাই নারীদের দ্বীনি শিক্ষা এবং দুনিয়ার শিক্ষা অর্জন করে বাহিরের চাকরি করে চাকরাণী হতে হবে এমন নয়। বরং একজন নারী দ্বীনি ইলম এবং দুনিয়ারও কিছু ইলম অর্জন করে পুরুষদের চেয়েও বেশি কিছু হয়। কেননা নারী থেকেই এসেছে নবী- রাসূল, পীর, বৈজ্ঞানিক, শিক্ষক প্রভূতি। একজন নারী দ্বীনি এবং দুনিয়ার উচ্চ শিক্ষায় শিক্ষিত হয়ে যদি না পারে একজন আদর্শ মা হতে, আদর্শ স্ত্রী হতে, আদর্শ পুত্র বধূ হতে, অর্থাৎ আদর্শ রব্বাতুল বাইত হতে তবে সে শিক্ষা বৃধা। সেই শিক্ষার কোনো মূল‍্য থাকেনা। যেমন- পুরুষরা উচ্চশিক্ষায় শিক্ষিত হয়েও যখন শিক্ষা অনুযায়ী চাকরি পাইনা তখন সে শিক্ষা মূল‍্যহীন মনে হয়। তেমনি নারীর ক্ষেত্রেও দ্বীনি এবং দুনিয়ার শিক্ষায় শিক্ষিত হয়েও যদি আদর্শ রব্বাতুল বাইত হতে না পারে তবে সে শিক্ষার কোনো মূল‍্য থাকেনা।আর দুনিয়ার  শিক্ষার ক্ষেত্রে আপনি ভেবে দেখেন তো আপনি দ্বীনি শিক্ষার ঘাটতি রেখে যে শিক্ষার কথা বলছেন তা আপনার সন্তানের কোনো উন্নতি হচ্ছে কি না! কেননা
▪ "শিক্ষা হচ্ছে দেহ,মন ও আত্নার সুসমন্ধিত উন্নতি সাধনের নাম।" ( কবি, জন মিলটন)



এমন মা আল্লাহ(সুবহানাহু ওয়া তা'আলা) ঘরে ঘরে দান করুন। { আমিন }

● আদর্শ বাবা হোন-

■ রাসূল(সাল্লাল্লাহু আলাইহি ওয়াসাল্লাম) বলেছেন, প্রতিটি বাবার প্রথম দায়িত্ব হলো সন্তানদের জন্য সৎ এবং নেক্কার মায়ের ব্যবস্থা করা।


• আদর্শ মা নির্বাচন : সুসন্তান লাভের প্রথম ও প্রধান শর্ত হলো সন্তানের জন্য আদর্শ মা নির্বাচন করা। অর্থাৎ এমন নারীকে বিয়ে করা, যে সন্তানের আদর্শ মা হতে পারবে। হাদিসে বিয়ের আগে মেয়ের চারটি গুণাগুণ দেখতে বলা হয়েছে। 
▪ রাসুলুল্লাহ(সাল্লাল্লাহু আলাইহি ওয়াসাল্লাম) বলেন, "নারীদের চারটি গুণ দেখে বিয়ে করো—তার সম্পদ, তার বংশমর্যাদা, তার রূপ-সৌন্দর্য ও তার দ্বিনদারি।
তবে তুমি দ্বিনদারিকে প্রাধান্য দেবে। নতুবা তুমি ক্ষতিগ্রস্ত হবে।" (সহিহ বুখারি, হাদিস : ৫০৯০)


হাদিসে দ্বিনদারিকে প্রাধান্য দিতে বলা হয়েছে। দ্বিনদারি অর্থ শুধু ইবাদত পালন নয়। দ্বিনদারির অর্থ হলো, আল্লাহ বর্ণিত সব বিধান মান্য করে চলা।


স্ত্রী হিসেবে, ঘরের বউ হিসেবে, সন্তানের মা হিসেবে তার করণীয়গুলো পালন করা।


১দিন হযরত আলীর কাছে ১জন লোক ছেলেকে নিয়ে এসে বললো, 
• ইয়া আলী আমার ছেলে আমার কোনো হক্ব আদায় করেনা। তখন ছেলেকে উদ্দেশ্য করে হযরত আলী বলেন, তোমার বাবা যা বলছে তা কি সত‍্য? 
• ছেলে- জ্বী। কিন্তু সন্তানদের প্রতি কি বাবার কোনো হক্ব নেই? 
• হযরত আলী বলেন,- অবশ্যই আছে। অতঃপর রাসূল(সাল্লাল্লাহু আলাইহি ওয়াসাল্লাম) এর হাদিসটি বর্ণনা করে বলেন, 
১. উত্তম মায়ের ব‍্যবস্থা করা।
২. অর্থবোধক সুন্দর নাম রাখা।
৩. দ্বীনি শিক্ষা দেওয়া।
 তখন ছেলেটি বলে ওঠলো আমার বাবা এর ১টিও আদায় করেনি। এরপর হযরত আলী বাবার কান ধরে বললো আগে তোমার বিচার হবে তারপর ছেলের বিচার করবো।



• কানে আজান দেয়া : সন্তান ভূমিষ্ঠ হওয়ার পর তার কানে আল্লাহর শ্রেষ্ঠত্বের বাণী পৌঁছে দেয়া পিতার কর্তব্য। যাতে করে শয়তান তার কোনো ক্ষতি করতে না পারে। রাসূলুল্লাহ(সাল্লাল্লাহু আলাইহি ওয়াসাল্লাম) হাসান ইবনে আলী(রাদি আল্লাহু আনহু) এর কানে আজান দিয়েছেন। (আবু দাউদ : ৫১০৫)
• সক্ষম করে তোলা : সন্তানদের এমনভাবে সক্ষম করে গড়ে তোলা, তারা যেন উপার্জন করার যোগ্যতা অর্জন করতে পারে। রাসূলুল্লাহ(সাল্লাল্লাহু আলাইহি ওয়াসাল্লাম) বলেছেন,"তোমরা সন্তানদের সক্ষম ও স্বাবলম্বী করে রেখে যাওয়া, অভাবী ও মানুষের কাছে হাতপাতা অবস্থায় রেখে যাওয়ার চেয়ে উত্তম।" (বুুখারি : ১২৯৫)
৩. বিয়ে দেয়া : সন্তানের উপযুক্ত সময়ে বিয়ের ব্যবস্থা করা। রাসূলুল্লাহ(সাল্লাল্লাহু আলাইহি ওয়াসাল্লাম) বলেছেন,"নিশ্চয় পিতার ওপর সন্তানের হকের মধ্যে রয়েছে, সন্তান প্রাপ্তবয়স্ক হলে তকে বিয়ে দিবে।"



সন্তানকে আদর্শ চরিত্রবান সুনাগরিক হিসেবে তৈরি করতে বাবার ভূমিকা অনেক বেশি। পরিবারের অর্থিক প্রয়োজন মেটানোর মাধ্যমেই একজন বাবার দ্বায়িত্ব পালন শেষ হয়ে যায় না। বরং সুহৃদ, চরিত্রবান, আত্মমর্যাদার অধিকারী হিসেবে সন্তানদের গড়ে তোলাই বাবার অন্যতম দায়িত্ব ও কর্তব্য।
▪ হাদিসে এসেছে-রাসুলুল্লাহ(সাল্লাল্লাহু আলাইহি ওয়া সাল্লাম) ইরশাদ করেন,"সন্তানের জন্য পিতার রেখে যাওয়া উত্তম চরিত্র থেকে শ্রেষ্ঠ কোনো মিরাসী (উত্তরাধিকার) সম্পত্তি হতে পারে না।" (তিরমিজি)



◾দুনিয়া ও আখেরাতে সন্তানের কল্যাণ কামনায় চিন্তা-মগ্ন থাকা। কোনো ব্যক্তির বাবা হওয়া মানে সে ব্যক্তির উচিত তার সন্তানকে হজরত নূহ(আলাইহিস সালামের) মতো সন্তানকে ঈমানের ছায়াতলে আশ্রয় করে দেয়ার প্রানান্তকর চেষ্টা চালিয়ে যাওয়া।



পয়গম্বর নূহ(আলাইহিস সালামের) সন্তান আল্লাহ ও তার বিরোধী ছিল। তিনি সন্তানকে আল্লাহর পথে আসার জন্য অনেক আহ্বান করেছিলেন। এমনকি মহাপ্লাবনের আগেও মুমিনদের সাথে নৌকায় উঠতে অস্বীকারকারী সন্তানকে সম্বোধন করে শেষ বারের মতো বাবাসুলভ আহ্বান করে বলেছিলেন। তাঁর সে আহ্বান কুরআনুল কারিমে এভাবে উঠে এসেছে-‘আর নৌকাখানি তাদের বহন করে চলল পর্বত প্রমাণ (পানির) তরঙ্গমালার মাঝে, আর নূহ (আলাইহি ওয়াসাল্লাম) তাঁর পুত্রকে ডাক দিলেন আর সে সরে রয়েছিল। তিনি বললেন, প্রিয় ছেলে! আমাদের সাথে আরোহন কর এবং কাফেরদের সাথে থেকো না।


সে বলল, আমি অচিরেই কোনো (উঁচু) পাহাড়ে আশ্রয় নেব, যা আমাকে পানি হতে রক্ষা করবে। নূহ (আলাইহিস সালাম) বললেন, আজকের দিনে আল্লাহর হুকুম থেকে কোনো রক্ষাকারী নেই। একমাত্র তিনি যাকে দয়া করবেন। এমন সময় উভয়ের মাঝে (পানির) তরঙ্গ আড়াল হয়ে দাঁড়াল, ফলে সে নিমজ্জিত হল। 
(সূরা হুদ : আয়াত ৪২-৪৩)



বাবাকে হতে হবে হজরত ইবরাহিম(আলাইহিস সালামের) মতো। যে বাবা সব সময় সন্তানের কল্যাণে দোয়া করবে। যাতে করে সন্তান আল্লাহর অনুগত নেককার বান্দা হতে পারে। প্রত্যেক বাবার উচিত নিজ সন্তানকে সৎ ও যোগ্য উত্তরসূরী হওয়ার জন্য আল্লাহর কাছে শুণ্য হাতে প্রার্থনা করা। হজরত ইবরাহিম আলাইহিস সালাম তার সন্তানের জন্য সেভাবেই দোয়া করেছিলেন। তিনি বলেছিলেন-


‘হে পরওয়ারদেগার! আমাদের উভয়কে (বাপ-বেটাকে) তোমার অনুগত বান্দাদের অর্ন্তভূক্ত করো। আর আমাদের বংশধর থেকেও তোমার একটি অনুগত দল সৃষ্টি কর। আমাদের আত্মত্যাগের (ইবাদতের) নিয়ম-নীতি বলে দাও এবং আমাদের ক্ষমা কর। নিশ্চয় তুমি তওবা কবুলকারী, দয়ালু।’ (সুরা বাকারা : আয়াত ১২৮)



অন্য আয়াতে হজরত ইবরাহিম(আলাইহিস সালাম) সন্তানের জন্য আরও দোয়া করেন-‘হে আমার পালনকর্তা, আমাকে ও আমার সন্তানদের নামাজ প্রতিষ্ঠাকারী হিসেবে সাব্যস্ত কর এবং আমাদের দোয়া কবুল কর।’
 (সূরা ইবরাহিম : ৪০)



এমনিভাবে হজরত ইয়াকুব(আলাইহিস সালামের) মতো অটল অবিচল হতে হয়। যে কোনো বড় বিপদেও চরম ধৈর্যের পরীক্ষায় উত্তীর্ণ হতে আল্লাহর ওপর ভরসা করতে হবে। সন্তানের সামনে সন্তুষ্টি, দয়া, মমতা, অনুগ্রহ, ন্যয় ও ভালোবাসার শিক্ষা তুলে ধরতে হবে। সন্তান কোনো কারণে ভুল করলে তা থেকে সতর্ক করতে হবে। সুরা ইউসুফে আল্লাহ (সুবহানাহু ওয়া তা'আলা) সে ঘটনা তুলে ধরেন। হজরত ইয়াকুব (আলাইহিস সালামের) ধৈর্যের বিষয়টিও এ সুরায় উঠে এসেছে। আল্লাহ(সুবহানাহু ওয়া তা'আলা) বলেন,



‘তারা (সন্তানরা) বলল, হে পিতা! আমরা দৌড় প্রতিযোগিতা করতে গিয়েছিলাম এবং ইউসুফকে আসবাব-পত্রের কাছে রেখে গিয়েছিলাম। অতপর তাকে বাঘে খেয়ে ফেলেছে। আপনি তো আমাদেরকে বিশ্বাস করবেন না, যদিও আমরা সত্যবাদী। এবং তারা (সন্তানরা) তার জামায় কৃত্রিম রক্ত লাগিয়ে আনল। (বাবা) বললেন, এটা কখনই নয়; বরং তোমাদের মন তোমাদেরকে একটা কথা সাজিয়ে দিয়েছে। সুতরাং এখন সবর করাই শ্রেয়। তোমরা যা বর্ণনা করেছ, সে বিষয়ে একমাত্র আল্লাহই আমার সাহায্য স্থল।’
 (সূরা ইউসুফ : আয়াত ১৭-১৮)



সুরা লোকমানে উঠে এসেছে, সন্তানের প্রতি বাবার উপদেশগুলো। যেগুলো একজন বাবার জন্য অন্যতম দায়িত্ব ও কর্তব্য।’ সন্তানকে হালাল, হারাম ও দায়িত্ব-কর্তব্য সম্পর্কে উপদেশ দিয়েছেন বাবা। প্রথমেই তাওহিদের উপদেশ দিয়েছেন। কুরআনের ভাষায়-


‘যখন লোকমান উপদেশ হিসেবে তার সন্তানকে বলল, হে ছেলে! আল্লাহর সাথে শরীক করো না। নিশ্চয় আল্লাহর সাথে শরীক করা মহা অন্যায়।’ (সূরা লোকমান :১৩)



সন্তানের প্রতি উপদেশ হিসেবে সুরা লোকমান-এর ১৬ থেকে ১৯নং আয়াতে এসেছে-- ‘হে (প্রিয়) সন্তান! কোন বস্তু যদি সরিষার দানা পরিমাণও হয় অতপর তা যদি থাকে প্রস্তর গর্ভে অথবা আকাশে অথবা ভূ-গর্ভে, তবে আল্লাহ তাও উপস্থিত করবেন। নিশ্চয় আল্লাহ গোপন ভেদ জানেন, সবকিছুর খবর রাখেন।- ‘হে (প্রিয়) সন্তান! নামাজ কায়েম কর, সৎকাজে আদেশ দাও, মন্দকাজে নিষেধ কর এবং বিপদাপদে সবর কর। নিশ্চয় এটা সাহসিকতার কাজ।- অহংকার করে তুমি মানুষকে অবহেলা করো না এবং পৃথিবীতে গর্বভরে পদচারণ করো না। নিশ্চয় আল্লাহ কোনো দাম্ভিক- অহংকারীকে পছন্দ করেন না।- চলাফেরায় মধ্যম পন্থা অবলম্বন কর এবং কন্ঠস্বর নীচু রেখো। নিঃসন্দেহে গাধার স্বরই সর্বাপেক্ষা অপ্রীতিকর।’



উম্মতে মুসলিমার প্রত্যেক বাবার উচিত, প্রিয় নবি সাল্লাল্লাহু আলাইহি ওয়া সাল্লামের সুন্নাত মোতাবেক পরিবার, সন্তান-সন্তুতি পরিচালনা করা। কেননা বিশ্বনবি(সাল্লাল্লাহু আলাইহি ওয়া সাল্লাম) ছিলেন আদর্শ পিতা ও পরিবারের প্রধান। তিনি সন্তানদের মধ্যে ছেলে ও মেয়েতে কোনো পার্থক্য করেননি। হাদিসের বর্ণনায় এসেছে-‘তিনি মেয়ে ফাতেমা(রাদিয়াল্লাহু আনহাকে) দেখেও দাঁড়িয়ে যেতেন। তার হাত ধরতেন। তাকে ভালোবাসতেন, চুমু খেতেন এবং নিজের আসনে বসাতেন।’



প্রিয় নবি(সাল্লাল্লাহু আলাইহি ওয়া সাল্লাম) শুধু নিজের শিশুকেই মায়া-মমতা করতেন না, তিনি সব শিশুকেই আদর-সোহাগে ভরিয়ে দিতেন। তার সুমহান আদর্শে অনুপ্রাণিত হয়ে হজরত আনাস রাদিয়াল্লাহু আনহু বলেন-‘আমি দশ বছর তাঁর খেদমত করেছি। আল্লাহর শপথ! দশ বছরে একবারও আমাকে ‘উফ’ শব্দটি পর্যন্ত বলতে হয়নি।’ (মুসলিম)



♻ তাই প্রত্যেক সন্তানই তার বাবা- মা থেকে সর্বোত্তম আচরণ আশা করে। যেখানে সন্তানের জন্য রয়েছে আদর্শ ও চরিত্রবান শিক্ষা। সন্তান পাবে সঠিক পথের দিশা।



                       ▬▬▬◄❖►▬▬▬
